I
(Νομοθετικές πράξεις)
ΟΔΗΓΙΕΣ
ΟΔΗΓΙΑ (ΕΕ) 2021/1883 ΤΟΥ ΕΥΡΩΠΑΪΚΟΥ ΚΟΙΝΟΒΟΥΛΙΟΥ ΚΑΙ ΤΟΥ ΣΥΜΒΟΥΛΙΟΥ 
της 20ής Οκτωβρίου 2021
σχετικά με τις προϋποθέσεις εισόδου και διαμονής υπηκόων τρίτων χωρών με σκοπό την απασχόληση 
υψηλής ειδίκευσης, και την κατάργηση της οδηγίας 2009/50/ΕΚ του Συμβουλίου 
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη τη Συνθήκη για τη λειτουργία της Ευρωπαϊκής Ένωσης, και ιδίως το άρθρο 79 παράγραφος 2 στοιχεία α) και β),
Έχοντας υπόψη την πρόταση της Ευρωπαϊκής Επιτροπής,
Κατόπιν διαβίβασης του σχεδίου νομοθετικής πράξης στα εθνικά κοινοβούλια,
Έχοντας υπόψη τη γνώμη της Ευρωπαϊκής Οικονομικής και Κοινωνικής Επιτροπής (1),
Έχοντας υπόψη τη γνώμη της Επιτροπής των Περιφερειών (2),
Αποφασίζοντας σύμφωνα με τη συνήθη νομοθετική διαδικασία (3),
Εκτιμώντας τα ακόλουθα:
(1) Η ανακοίνωση της Επιτροπής της 3ης Μαρτίου 2010 με τίτλο «Ευρώπη 2020: Στρατηγική για έξυπνη, διατηρήσιμη και 
χωρίς αποκλεισμούς ανάπτυξη» θέτει ως στόχο για την Ένωση να καταστεί μια οικονομία βασιζόμενη στη γνώση και την 
καινοτομία, να μειώσει τον διοικητικό φόρτο των επιχειρήσεων και να βελτιώσει την αντιστοίχιση της προσφοράς εργατικού 
δυναμικού με τη ζήτηση. Η εν λόγω ανακοίνωση αναγνωρίζει την ανάγκη για ολοκληρωμένη πολιτική μετανάστευσης του 
εργατικού δυναμικού και καλύτερη ένταξη των μεταναστών. Τα μέτρα για τη διευκόλυνση της εισδοχής εργαζομένων 
υψηλής ειδίκευσης που είναι υπήκοοι τρίτων χωρών πρέπει να εξετάζονται σε αυτό το ευρύτερο πλαίσιο.
(2) Τα συμπεράσματα του Ευρωπαϊκού Συμβουλίου της 26ης και 27ης Ιουνίου 2014 αναφέρουν ότι, προκειμένου να 
παραμείνει ελκυστικός προορισμός ταλέντων και δεξιοτήτων, η Ευρώπη πρέπει να ανταγωνιστεί σε παγκόσμιο επίπεδο για 
την προσέλκυση ταλέντων. Θα πρέπει, συνεπώς, να αναπτυχθούν στρατηγικές για τη μεγιστοποίηση των ευκαιριών νόμιμης 
μετανάστευσης, περιλαμβανομένης της απλούστευσης των υφιστάμενων κανόνων.
(3) Η ανακοίνωση της Επιτροπής της 13ης Μαΐου 2015 με τίτλο «Ευρωπαϊκό πρόγραμμα δράσης για τη μετανάστευση» 
προτείνει τη δημιουργία ενός ελκυστικού προγράμματος σε επίπεδο Ένωσης για τους υπηκόους τρίτων χωρών υψηλής 
ειδίκευσης και διευκρινίζει ότι απαιτείται αναθεώρηση της οδηγίας 2009/50/ΕΚ του Συμβουλίου (4), ώστε να καταστεί η 
πράξη αυτή αποτελεσματικότερη στην προσέλκυση ταλέντων και στον χειρισμό τόσο των δημογραφικών προκλήσεων που 
αντιμετωπίζει η Ένωση όσο και των ελλείψεων εργατικού δυναμικού και δεξιοτήτων σε βασικούς τομείς της οικονομίας της 
(1)ΕΕ C 75 της 10.3.2017, σ. 75.
(2)ΕΕ C 185 της 9.6.2017, σ. 105.
(3)Θέση του Ευρωπαϊκού Κοινοβουλίου της 15ης Σεπτεμβρίου 2021 (δεν έχει ακόμη δημοσιευτεί στην Επίσημη Εφημερίδα) και απόφαση του 
Συμβουλίου της 7ης Οκτωβρίου 2021.
(4)Οδηγία 2009/50/ΕΚ του Συμβουλίου, της 25ης Μαΐου 2009, σχετικά με τις προϋποθέσεις εισόδου και διαμονής υπηκόων τρίτων χωρών με 
σκοπό την απασχόληση υψηλής ειδίκευσης (ΕΕ L 155 της 18.6.2009, σ. 17).EL Επίσημη Εφημερίδα της Ευρωπαϊκής Ένωσης 28.10.2021 L 382/1  Ένωσης. Η πρόταση για επανεξέταση της εν λόγω οδηγίας επαναλαμβάνεται στην ανακοίνωση της Επιτροπής της 
23ης Σεπτεμβρίου 2020 για «ένα νέο σύμφωνο για τη μετανάστευση και το άσυλο», την οποία αναφέρει ότι η 
μεταρρύθμιση της Μπλε Κάρτας της ΕΕ «πρέπει να προσφέρει πραγματική ενωσιακή προστιθέμενη αξία στην προσέλκυση 
δεξιοτήτων μέσω ενός αποτελεσματικού και ευέλικτου μέσου σε επίπεδο ΕΕ».
(4) Το Ευρωπαϊκό Κοινοβούλιο, στο ψήφισμά του της 12ης Απριλίου 2016 (5), ζήτησε μια φιλόδοξη και εύστοχη αναθεώρηση 
της οδηγίας 2009/50/ΕΚ, συμπεριλαμβανομένου του πεδίου εφαρμογής της.
(5) Είναι αναγκαίο να αντιμετωπιστούν οι προκλήσεις που εντοπίζονται στην ανακοίνωση της Επιτροπής της 22ας Μαΐου 2014
για την εφαρμογή της οδηγίας 2009/50/ΕΚ. Η Ένωση θα πρέπει να επιδιώξει τη θέσπιση ενός ελκυστικότερο και 
αποτελεσματικότερο ενωσιακού καθεστώτος για τους εργαζόμενους υψηλής ειδίκευσης από τρίτες χώρες. Η προσέγγιση 
της Ένωσης για την προσέλκυση εργαζομένων υψηλής ειδίκευσης θα πρέπει να εναρμονιστεί περαιτέρω και η Μπλε Κάρτα 
της ΕΕ θα πρέπει να καταστεί το κύριο εργαλείο για τον σκοπό αυτό, με ταχύτερες διαδικασίες, περισσότερο ευέλικτα και 
συμπεριληπτικά κριτήρια εισδοχής, καθώς και περισσότερα ευρύτερα δικαιώματα, συμπεριλαμβανομένης της διευκόλυνσης 
της κινητικότητας στο εσωτερικό της ΕΕ. Επειδή αυτό θα επέφερε ουσιώδεις αλλαγές στην οδηγία 2009/50/ΕΚ, η εν λόγω 
οδηγία θα πρέπει να καταργηθεί και να αντικατασταθεί από νέα οδηγία.
(6) Θα πρέπει να θεσπιστεί ένα σαφές και διαφανές ενωσιακό σύστημα εισδοχής για την προσέλκυση και τη διατήρηση 
εργαζομένων υψηλής ειδίκευσης από τρίτες χώρες και για την προώθηση της κινητικότητας των εν λόγω εργαζομένων. Η 
παρούσα οδηγία θα πρέπει να εφαρμόζεται ανεξαρτήτως του κατά πόσον ο αρχικός σκοπός διαμονής του υπηκόου τρίτης 
χώρας είναι η απασχόληση υψηλής ειδίκευσης ή ο εν λόγω υπήκοος διαμένει εκεί για άλλο λόγο και εν συνεχεία στόχος 
του γίνεται η απασχόληση υψηλής εξειδίκευσης. Είναι αναγκαίο να ληφθούν υπόψη οι προτεραιότητες των κρατών μελών, 
οι ανάγκες της αγοράς τους εργασίας και οι ικανότητες υποδοχής τους. Η παρούσα οδηγία δεν θα πρέπει να θίγει την 
αρμοδιότητα των κρατών μελών να εκδίδουν εθνικές άδειες διαμονής πέραν της Μπλε Κάρτας της ΕΕ για τους σκοπούς της 
απασχόλησης υψηλής ειδίκευσης. Εξάλλου, η παρούσα οδηγία δεν θα πρέπει να θίγει τη δυνατότητα ενός κατόχου Μπλε 
Κάρτας της ΕΕ να απολαύει πρόσθετων δικαιωμάτων και ωφελημάτων σύμφωνα με το εθνικό δίκαιο, εφόσον αυτά είναι 
συμβατά με την παρούσα οδηγία.
(7) Τα κράτη μέλη θα πρέπει να διασφαλίζουν ισότιμους όρους ανταγωνισμού μεταξύ των μπλε καρτών της ΕΕ και των εθνικών 
αδειών διαμονής για τους σκοπούς της απασχόλησης υψηλής ειδίκευσης, όσον αφορά τα διαδικαστικά δικαιώματα και τα 
δικαιώματα ίσης μεταχείρισης, τις διαδικασίες και την πρόσβαση σε πληροφορίες. Ειδικότερα, τα κράτη μέλη θα πρέπει να 
διασφαλίζουν ότι το επίπεδο διαδικαστικών εγγυήσεων και δικαιωμάτων που παρέχονται στους κατόχους Μπλε Κάρτας της 
ΕΕ και τα μέλη των οικογενειών τους δεν είναι χαμηλότερο από το επίπεδο διαδικαστικών εγγυήσεων και δικαιωμάτων που 
απολαύουν οι κάτοχοι εθνικών αδειών διαμονής. Τα κράτη μέλη θα πρέπει επίσης να διασφαλίζουν ότι οι αιτούντες Μπλε 
Κάρτα της ΕΕ δεν βρίσκονται σε λιγότερο ευνοϊκή θέση από τους αιτούντες εθνική άδεια διαμονής όσον αφορά τις 
διαδικασίες αναγνώρισης για τους εργοδότες, και ότι δεν υποχρεούνται να καταβάλλουν μεγαλύτερα τέλη για τη 
διεκπεραίωση της αίτησής τους. Τέλος, τα κράτη μέλη θα πρέπει να δεσμεύονται για ίδιο επίπεδο των δραστηριοτήτων 
ενημέρωσης, προώθησης και διαφήμισης ως προς την Μπλε Κάρτα της ΕΕ όπως για τις εθνικές άδειες διαμονής, για 
παράδειγμα μέσω πληροφοριών στους εθνικούς ιστοτόπους για τη νόμιμη μετανάστευση, ενημερωτικών εκστρατειών και 
προγραμμάτων κατάρτισης που παρέχονται στις αρμόδιες μεταναστευτικές αρχές.
(8) Προκειμένου να ενισχυθεί και να προωθηθεί το σύστημα της Μπλε Κάρτας της ΕΕ και να προσελκυστούν εργαζόμενοι 
υψηλής ειδίκευσης από τρίτες χώρες, τα κράτη μέλη παροτρύνονται να ενισχύσουν τις διαφημιστικές δραστηριότητες και 
τις ενημερωτικές εκστρατείες σχετικά με την Μπλε Κάρτα της ΕΕ, μεταξύ άλλων, κατά περίπτωση, με δραστηριότητες και 
εκστρατείες που απευθύνονται σε τρίτες χώρες.
(9) Κατά την υλοποίηση της παρούσας οδηγίας, τα κράτη μέλη δεν πρέπει να προβαίνουν σε διακρίσεις λόγω φύλου, φυλής, χρώματος, 
εθνοτικής καταγωγής ή κοινωνικής προέλευσης, γενετικών χαρακτηριστικών, γλώσσας, θρησκείας ή πεποιθήσεων, πολιτικών 
φρονημάτων ή κάθε άλλης γνώμης, ιδιότητας μέλους εθνικής μειονότητας, περιουσίας, γέννησης, αναπηρίας, ηλικίας ή γενετήσιου 
προσανατολισμού όπως απαιτείται, ιδίως, από τις οδηγίες 2000/43/ΕΚ (6)και 2000/78/ΕΚ (7)του Συμβουλίου. Για να 
εφαρμόζεται ουσιαστικά η αρχή της απαγόρευσης των διακρίσεων, οι κάτοχοι Μπλε Κάρτας της ΕΕ θα πρέπει να έχουν τη 
δυνατότητα να ασκούν ένδικα μέσα και να υποβάλλουν καταγγελίες, όπως προβλέπεται από το εθνικό δίκαιο, εάν αντιμετωπίζουν 
οποιουδήποτε είδους διακρίσεις, μεταξύ άλλων και στην αγορά εργασίας.
(10) Έχοντας υπόψη την έκθεση της Eurostat της 21ης Φεβρουαρίου 2020 με τίτλο «ICT specialists – statistics on hard-to -fill 
vacancies in enter prises» (Ειδικοί σε θέματα ΤΠΕ – στατιστικές σχετικά με τις κενές θέσεις απασχόλησης στις επιχειρήσεις 
που πληρούνται δύσκολα) και τα συμπεράσματά της σχετικά με την εκτεταμένη έλλειψη εργαζομένων υψηλής ειδίκευσης 
στον τομέα των τεχνολογιών πληροφοριών και επικοινωνιών (ΤΠΕ) στις αγορές εργασίας των κρατών μελών, οι υψηλές 
επαγγελματικές δεξιότητες θα πρέπει να θεωρούνται ισοδύναμες με τίτλο σπουδών τριτοβάθμιας εκπαίδευσης για τους 
(5)ΕΕ C 58 της 15.2.2018, σ. 9.
(6)Οδηγία 2000/43/ΕΚ του Συμβουλίου, της 29ης Ιουνίου 2000, περί εφαρμογής της αρχής της ίσης μεταχείρισης προσώπων ασχέτως 
φυλετικής ή εθνοτικής τους καταγωγής (ΕΕ L 180 της 19.7.2000, σ. 22).
(7)Οδηγία 2000/78/ΕΚ του Συμβουλίου, της 27ης Νοεμβρίου 2000, για τη διαμόρφωση γενικού πλαισίου για την ίση μεταχείριση στην 
απασχόληση και την εργασία (ΕΕ L 303 της 2.12.2000, σ. 16).EL Επίσημη Εφημερίδα της Ευρωπαϊκής Ένωσης L 382/2 28.10.2021  σκοπούς της υποβολής αίτησης για Μπλε Κάρτα της ΕΕ σε δύο υψηλές θέσεις: Διευθυντές υπηρεσιών των τεχνολογιών 
πληροφόρησης και επικοινωνίας (Διεθνής Τυποποιημένη Ταξινόμηση Επαγγελμάτων (ISCO)- 08 133) και Επαγγελματίες 
του τομέα των τεχνολογιών πληροφόρησης και επικοινωνίας (ταξινόμηση ISCO-08 25). Λαμβάνοντας υπόψη ότι για την 
απόκτηση πτυχίου τριτοβάθμιων σπουδών απαιτούνται τουλάχιστον τρία έτη, η αντίστοιχη περίοδος απαιτούμενης 
επαγγελματικής πείρας θα πρέπει να είναι τρία έτη. Η διάρκεια της εν λόγω περιόδου δικαιολογείται επίσης λόγω του 
ταχύτατου ρυθμού της τεχνολογικής εξέλιξης στον τομέα των ΤΠΕ και των μεταβαλλόμενων αναγκών των εργοδοτών.
(11) Τα κράτη μέλη παροτρύνονται να διευκολύνουν την αξιολόγηση και την επικύρωση των υψηλών επαγγελματικών 
δεξιοτήτων για τους σκοπούς της Μπλε Κάρτας της ΕΕ.
(12) Εξετάζεται το ενδεχόμενο να τροποποιηθεί ο κατάλογος των επαγγελμάτων που καθορίζονται σε παράρτημα της παρούσας 
οδηγίας, ιδίως μετά από αξιολογήσεις της Επιτροπής για τον καθορισμό αυτού βάσει, μεταξύ άλλων πηγών, των 
πληροφοριών που παρέχουν τα κράτη μέλη σχετικά με τις ανάγκες των αγορών εργασίας τους, με σκοπό την αναγνώριση 
της επαγγελματικής πείρας δυνάμει της παρούσας οδηγίας σε άλλους τομείς δραστηριότητας. Η Επιτροπή θα πρέπει να 
διενεργεί τέτοιες αξιολογήσεις ανά διετία.
(13) Για τα επαγγέλματα που δεν απαριθμούνται στο παράρτημα, θα πρέπει τα κράτη μέλη να δύνανται να δέχονται αιτήσεις για 
Μπλε Κάρτα της ΕΕ βάσει αποδεικτικών στοιχείων υψηλών επαγγελματικών δεξιοτήτων, οι οποίες πιστοποιούνται με 
τουλάχιστον πενταετή επαγγελματική πείρα επιπέδου ανάλογου με τίτλο σπουδών τριτοβάθμιας εκπαίδευσης και είναι 
σχετικές με το επάγγελμα ή τον τομέα που προσδιορίζεται στη σύμβαση εργασίας ή τη δεσμευτική προσφορά εργασίας.
(14) Η έννοια της απασχόλησης υψηλής ειδίκευσης συνεπάγεται ότι ο απασχολούμενος όχι μόνο διαθέτει υψηλού επιπέδου 
ικανότητες όπως αυτές αποδεικνύονται από υψηλά επαγγελματικά προσόντα, αλλά και ότι η εργασία που πρέπει να 
εκτελέσει θεωρείται ότι εγγενώς απαιτεί τις ικανότητες αυτές. Ενώ στη σύγχρονη αγορά εργασίας δεν είναι πάντα 
απαραίτητη η άμεση σχέση μεταξύ των προσόντων και της απασχόλησης, τα καθήκοντα και οι αρμοδιότητες που 
σχετίζονται με τη σύμβαση εργασίας για απασχόληση υψηλής ειδίκευσης θα πρέπει να είναι τόσο εξειδικευμένα και 
πολύπλοκα ώστε το απαιτούμενο επίπεδο ικανότητας για την άσκηση των καθηκόντων αυτών να συνδέεται συνήθως με την 
ολοκλήρωση εκπαιδευτικών προγραμμάτων και την απόκτηση τίτλων της διεθνούς πρότυπης ταξινόμησης της εκπαίδευσης 
(ISCED) 2011 στα επίπεδα 6, 7 και 8 ή, κατά περίπτωση, στα εν γένει ισοδύναμα επίπεδα 6, 7 και 8 του ευρωπαϊκού 
πλαισίου επαγγελματικών προσόντων (ΕΠΕΠ), σύμφωνα με το δίκαιο του εκάστοτε κράτους μέλους ή, για συγκεκριμένα 
επαγγέλματα, με ανάλογες υψηλές επαγγελματικές δεξιότητες.
(15) Η παρούσα οδηγία δεν θα πρέπει να θίγει το δικαίωμα των κρατών μελών να καθορίζουν τον όγκο εισδοχής υπηκόων τρίτων 
χωρών, προερχομένων από τρίτες χώρες, στην επικράτειά τους με σκοπό την αναζήτηση εργασίας, σύμφωνα με το άρθρο 79 
παράγραφος 5 της Συνθήκης για τη λειτουργία της Ευρωπαϊκής Ένωσης (ΣΛΕΕ). Σε αυτή τη βάση, τα κράτη μέλη θα πρέπει 
να είναι σε θέση είτε να κρίνουν μια αίτηση χορήγησης Μπλε Κάρτας της ΕΕ μη αποδεκτή είτε να την απορρίπτουν.
(16) Οι δικαιούχοι διεθνούς προστασίας κατά την έννοια του άρθρου 2 στοιχείο α) της οδηγίας 2011/95/ΕΕ του Ευρωπαϊκού 
Κοινοβουλίου και του Συμβουλίου (8)έχουν ευρύ σύνολο δικαιωμάτων, περιλαμβανομένης της πρόσβασης στην αγορά 
εργασίας του κράτους μέλους που τους έχει χορηγήσει διεθνή προστασία. Προκειμένου να αυξήσουν τις ευκαιρίες τους 
στην αγορά εργασίας σε όλη την Ένωση, τα άτομα με υψηλή ειδίκευση που απολαύουν διεθνούς προστασίας θα πρέπει να 
έχουν δικαίωμα να υποβάλλουν αίτηση για Μπλε Κάρτα της ΕΕ και σε άλλα κράτη μέλη από εκείνο που τους χορήγησε 
διεθνή προστασία. Στα εν λόγω άλλα κράτη μέλη, θα πρέπει να υπόκεινται στους ίδιους κανόνες όπως κάθε άλλος υπήκοος 
τρίτης χώρας που εμπίπτει στο πεδίο εφαρμογής της παρούσας οδηγίας, και η παρούσα οδηγία δεν θα πρέπει να έχει 
συνέπειες ως προς το καθεστώς τους στο κράτος μέλος που τους έχει χορηγήσει διεθνή προστασία. Οι δικαιούχοι διεθνούς 
προστασίας έχουν επίσης δικαίωμα να υποβάλλουν αίτηση για Μπλε Κάρτα της ΕΕ στο κράτος μέλος που τους χορήγησε 
διεθνή προστασία. Σε τέτοιες περιπτώσεις, για λόγους νομικής σαφήνειας και συνοχής, δεν θα πρέπει να εφαρμόζονται οι 
διατάξεις της παρούσας οδηγίας σχετικά με την ίση μεταχείριση και την οικογενειακή επανένωση. Τα δικαιώματα αυτά θα 
πρέπει να εξακολουθήσουν να ρυθμίζονται βάσει του κεκτημένου στον τομέα του ασύλου και, κατά περίπτωση, βάσει της 
οδηγίας 2003/86/ΕΚ του Συμβουλίου (9).
(8)Οδηγία 2011/95/ΕΕ του Ευρωπαϊκού Κοινοβουλίου και του Συμβουλίου, της 13ης Δεκεμβρίου 2011, σχετικά με τις απαιτήσεις για την 
αναγνώριση των υπηκόων τρίτων χωρών ή των απάτριδων ως δικαιούχων διεθνούς προστασίας, για ένα ενιαίο καθεστώς για τους πρόσφυγες ή 
για τα άτομα που δικαιούνται επικουρική προστασία και για το περιεχόμενο της παρεχόμενης προστασίας (ΕΕ L 337 της 20.12.2011, σ. 9).
(9)Οδηγία 2003/86/ΕΚ του Συμβουλίου, της 22ας Σεπτεμβρίου 2003, σχετικά με το δικαίωμα οικογενειακής επανένωσης (ΕΕ L 251 της 
3.10.2003, σ. 12).EL Επίσημη Εφημερίδα της Ευρωπαϊκής Ένωσης 28.10.2021 L 382/3  (17) Η μεταφορά της ευθύνης για τους δικαιούχους διεθνούς προστασίας είναι εκτός του πεδίου εφαρμογής της παρούσας 
οδηγίας. Το καθεστώς προστασίας και τα δικαιώματα που συνδέονται με διεθνή προστασία δεν θα πρέπει να μεταφέρονται 
σε άλλο κράτος μέλος βάσει της έκδοσης Μπλε Κάρτας της ΕΕ.
(18) Για τη διευκόλυνση της ελεύθερης κινητικότητας εντός της ΕΕ και των επιχειρηματικών δραστηριοτήτων των υπηκόων 
τρίτων χωρών με υψηλή ειδίκευση οι οποίοι απολαύουν του δικαιώματος ελεύθερης κυκλοφορίας, οι εν λόγω υπήκοοι 
τρίτων χωρών θα πρέπει να έχουν πρόσβαση στην Μπλε Κάρτα της ΕΕ σύμφωνα με τους ίδιους κανόνες όπως κάθε άλλος 
υπήκοος τρίτης χώρας που εμπίπτει στο πεδίο εφαρμογής της παρούσας οδηγίας. Το δικαίωμα αυτό αφορά πρόσωπα που 
απολαύουν δικαιωμάτων ελεύθερης κυκλοφορίας με βάση τους οικογενειακούς δεσμούς με πολίτη της Ένωσης σύμφωνα 
με το σχετικό δίκαιο και θα πρέπει να εφαρμόζεται ανεξάρτητα από το αν ο πολίτης αναφοράς της Ένωσης έχει ασκήσει το 
θεμελιώδες δικαίωμα της ελεύθερης μετακίνησης και διαμονής δυνάμει του άρθρου 21 ΣΛΕΕ και ανεξάρτητα από το αν ο 
εν λόγω υπήκοος τρίτης χώρας έγινε πρώτα κάτοχος Μπλε Κάρτας της ΕΕ ή δικαιούχος του δικαιώματος της ελεύθερης 
κυκλοφορίας. Οι εν λόγω κάτοχοι Μπλε Κάρτας της ΕΕ θα πρέπει, ως εκ τούτου, να έχουν το δικαίωμα να ασκούν 
απασχόληση υψηλής ειδίκευσης, να ταξιδεύουν για επιχειρηματικούς σκοπούς και να διαμένουν σε διαφορετικά κράτη 
μέλη, ανεξάρτητα από το αν ο υπήκοος τρίτης χώρας συνοδεύει τον πολίτη αναφοράς της Ένωσης. Τα δικαιώματα που 
αποκτούν οι εν λόγω υπήκοοι τρίτων χωρών ως κάτοχοι Μπλε Κάρτας της ΕΕ δεν θα πρέπει να θίγουν τα ενδεχόμενα 
δικαιώματά τους δυνάμει της οδηγίας 2004/38/ΕΚ του Ευρωπαϊκού Κοινοβουλίου και του Συμβουλίου (10). Για λόγους 
νομικής σαφήνειας και συνοχής, όσον αφορά την οικογενειακή επανένωση και την ίση μεταχείριση θα πρέπει να 
υπερισχύουν οι κανόνες βάσει της οδηγίας 2004/38/ΕΚ. Όλες οι διατάξεις της παρούσας οδηγίας σχετικά με τους 
δικαιούχους του δικαιώματος ελεύθερης κυκλοφορίας θα πρέπει επίσης να εφαρμόζονται στους υπηκόους τρίτων χωρών 
που απολαύουν δικαιωμάτων ελεύθερης κυκλοφορίας ισοδύναμων με εκείνα των πολιτών της Ένωσης δυνάμει συμφωνιών 
είτε μεταξύ της Ένωσης και των κρατών μελών, αφενός, και τρίτων χωρών, αφετέρου, είτε μεταξύ της Ένωσης και τρίτων 
χωρών.
(19) Η παρούσα οδηγία δεν θα πρέπει να εφαρμόζεται σε υπηκόους τρίτων χωρών οι οποίοι υποβάλλουν αίτηση διαμονής σε 
κράτος μέλος ως ερευνητές με σκοπό την εκτέλεση ερευνητικού έργου, διότι εμπίπτουν στο πεδίο εφαρμογής της οδηγίας 
(ΕΕ) 2016/801 του Ευρωπαϊκού Κοινοβουλίου και του Συμβουλίου (11), η οποία θεσπίζει ειδική διαδικασία εισδοχής 
υπηκόων τρίτων χωρών για σκοπούς επιστημονικής έρευνας. Ωστόσο, οι νομίμως διαμένοντες υπήκοοι τρίτων χωρών που 
έχουν γίνει δεκτοί δυνάμει της οδηγίας (ΕΕ) 2016/801 θα πρέπει να έχουν δικαίωμα να υποβάλλουν αίτηση για Μπλε 
Κάρτα της ΕΕ δυνάμει της παρούσας οδηγίας. Οι νομίμως διαμένοντες κάτοχοι Μπλε Κάρτας της ΕΕ θα πρέπει επίσης να 
έχουν δικαίωμα να υποβάλλουν αίτηση διαμονής ως ερευνητές δυνάμει της οδηγίας (ΕΕ) 2016/801. Για να εξασφαλιστεί η 
δυνατότητα αυτή, η οδηγία (ΕΕ) 2016/801 θα πρέπει να τροποποιηθεί αναλόγως.
(20) Αν και η παρούσα οδηγία δεν εφαρμόζεται σε υπηκόους τρίτων χωρών οι οποίοι υποβάλλουν αίτηση εισδοχής στην Ένωση 
ως ενδοεπιχειρησιακά μετατιθέμενοι εργαζόμενοι δυνάμει της οδηγίας 2014/66/ΕΕ του Ευρωπαϊκού Κοινοβουλίου και του 
Συμβουλίου (12), οι ενδοεπιχειρησιακά μετατιθέμενοι που διαμένουν νόμιμα στην Ένωση θα πρέπει να έχουν δικαίωμα να 
υποβάλλουν αίτηση για Μπλε Κάρτα της ΕΕ βάσει της παρούσας οδηγίας για σκοπούς άλλους εκτός από εκείνους που 
καλύπτονται από την οδηγία 2014/66/ΕΕ.
(21) Είναι απαραίτητο να προβλεφθεί ένα ευέλικτο, σαφές και ισόρροπο σύστημα εισδοχής με γνώμονα τη ζήτηση, που θα 
βασίζεται σε αντικειμενικά κριτήρια, όπως ο αιτών να έχει σύμβαση εργασίας ή δεσμευτική προσφορά για εργασία 
διάρκειας τουλάχιστον έξι μηνών, συμμόρφωση με την ισχύουσα νομοθεσία, τις συλλογικές συμβάσεις ή τις εθνικές 
πρακτικές στον αντίστοιχο επαγγελματικό κλάδο, κατώτατο όριο μισθού, που μπορεί να προσαρμόζεται από τα κράτη μέλη 
στην κατάσταση της αγοράς εργασίας τους, και ο αιτών να διαθέτει υψηλά επαγγελματικά προσόντα ή, κατά περίπτωση, 
υψηλές επαγγελματικές δεξιότητες.
(22) Η παρούσα οδηγία δεν θα πρέπει να θίγει τις εθνικές διαδικασίες για την αναγνώριση διπλωμάτων. Για να αξιολογηθεί αν 
ένας υπήκοος τρίτης χώρας διαθέτει τίτλους τριτοβάθμιας εκπαίδευσης ή ισοδύναμους τίτλους σπουδών, θα πρέπει να 
γίνεται αναφορά στα επίπεδα 6, 7 και 8 της ISCED 2011 ή, κατά περίπτωση, στα εν γένει ισοδύναμα επίπεδα 6, 7 και 8 
του ΕΠΕΠ, σύμφωνα με το δίκαιο του εκάστοτε κράτους μέλους.
(10)Οδηγία 2004/38/ΕΚ του Ευρωπαϊκού Κοινοβουλίου και του Συμβουλίου, της 29ης Απριλίου 2004, σχετικά με το δικαίωμα των πολιτών της 
Ένωσης και των μελών των οικογενειών τους να κυκλοφορούν και να διαμένουν ελεύθερα στην επικράτεια των κρατών μελών, για την 
τροποποίηση του κανονισμού (ΕΟΚ) αριθ. 1612/68 και την κατάργηση των οδηγιών 64/221/ΕΟΚ, 68/360/ΕΟΚ, 72/194/ΕΟΚ, 
73/148/ΕΟΚ, 75/34/ΕΟΚ, 75/35/ΕΟΚ, 90/364/ΕΟΚ, 90/365/ΕΟΚ και 93/96/ΕΟΚ (ΕΕ L 158 της 30.4.2004, σ. 77).
(11)Οδηγία (ΕΕ) 2016/801 του Ευρωπαϊκού Κοινοβουλίου και του Συμβουλίου, της 11ης Μαΐου 2016, σχετικά με τις προϋποθέσεις εισόδου και 
διαμονής υπηκόων τρίτων χωρών με σκοπό την έρευνα, τις σπουδές, την πρακτική άσκηση, την εθελοντική υπηρεσία, τις ανταλλαγές μαθητών 
ή τα εκπαιδευτικά προγράμματα και την απασχόληση των εσωτερικών άμισθων βοηθών (au pair) (ΕΕ L 132 της 21.5.2016, σ. 21).
(12)Οδηγία 2014/66/ΕΕ του Ευρωπαϊκού Κοινοβουλίου και του Συμβουλίου, της 15ης Μαΐου 2014, σχετικά με τις προϋποθέσεις εισόδου και 
διαμονής υπηκόων τρίτων χωρών στο πλαίσιο ενδοεταιρικής μετάθεσης (ΕΕ L 157 της 27.5.2014, σ. 1).EL Επίσημη Εφημερίδα της Ευρωπαϊκής Ένωσης L 382/4 28.10.2021  (23) Τα κράτη μέλη παροτρύνονται να διευκολύνουν την αναγνώριση των εγγράφων που πιστοποιούν τα σχετικά υψηλά 
επαγγελματικά προσόντα του εκάστοτε υπηκόου τρίτης χώρας και, όσον αφορά δικαιούχους διεθνούς προστασίας οι 
οποίοι ενδέχεται να μην διαθέτουν τα αναγκαία έγγραφα, να θεσπίσουν ρυθμίσεις για την κατάλληλη αξιολόγηση και 
επικύρωση των ήδη αποκτηθέντων τίτλων σπουδών τριτοβάθμιας εκπαίδευσης ή, κατά περίπτωση, των υψηλών 
επαγγελματικών δεξιοτήτων.
(24) Για να εξασφαλιστεί επαρκές επίπεδο εναρμόνισης των προϋποθέσεων εισδοχής σε όλη την Ένωση, θα πρέπει να καθοριστούν 
τόσο κατώτατος όσο και ανώτατος συντελεστής για το κατώτατο όριο μισθού. Τα κατώτατα και ανώτατα όρια για τον 
καθορισμό του εθνικού κατώτατου ορίου μισθού θα πρέπει να καθοριστούν με τον πολλαπλασιασμό των εν λόγω 
κατώτατων και ανώτερων ορίων επί τον μέσο ακαθάριστο ετήσιο μισθό στο εκάστοτε κράτος μέλος. Το κατώτατο όριο 
μισθού θα πρέπει να επιλέγεται μεταξύ του κατώτατου και του ανώτατου ορίου, κατόπιν διαβούλευσης με τους 
κοινωνικούς εταίρους σύμφωνα με τις εθνικές πρακτικές. Αυτό το κατώτατο όριο μισθού θα πρέπει να καθορίζει τον 
ελάχιστο μισθό που θα λαμβάνει ο κάτοχος Μπλε Κάρτας της ΕΕ. Ως εκ τούτου, προκειμένου να λάβουν Μπλε Κάρτα της 
ΕΕ, οι αιτούντες θα πρέπει να αμείβονται με μισθό που ισούται με ή υπερβαίνει το κατώτατο όριο μισθού που έχει επιλεγεί 
από το εκάστοτε κράτος μέλος.
(25) Τα κράτη μέλη θα πρέπει να είναι σε θέση να παρέχουν χαμηλότερο κατώτατο όριο μισθού για συγκεκριμένα επαγγέλματα, 
όταν το οικείο κράτος μέλος κρίνει ότι υπάρχει ιδιαίτερη έλλειψη διαθέσιμου εργατικού δυναμικού και όταν τα 
επαγγέλματα αυτά ανήκουν στη μείζονα ομάδα 1 ή 2 της ταξινόμησης ISCO. Σε κάθε περίπτωση, το εν λόγω κατώτατο 
όριο μισθού δεν θα πρέπει να είναι μικρότερο από 1,0 φορά επί τον μέσο ακαθάριστο ετήσιο μισθό στο οικείο κράτος μέλος.
(26) Σύμφωνα με τις προτεραιότητες του νέου θεματολογίου δεξιοτήτων για την Ευρώπη που καθορίζεται στην ανακοίνωση της 
Επιτροπής της 10ης Ιουνίου 2016 , ιδίως για τη βελτίωση της αντιστοίχισης δεξιοτήτων και την αντιμετώπιση των ελλείψεων 
δεξιοτήτων, τα κράτη μέλη παροτρύνονται, κατά περίπτωση, κατόπιν διαβούλευσης με τους κοινωνικούς εταίρους, να 
καταρτίζουν καταλόγους των τομέων απασχόλησης που αντιμετωπίζουν ελλείψεις εργαζομένων υψηλής ειδίκευσης.
(27) Τα κράτη μέλη θα πρέπει να είναι σε θέση να παρέχουν χαμηλότερο κατώτατο όριο μισθού προς όφελος υπηκόων τρίτων 
χωρών για ορισμένο χρονικό διάστημα μετά την αποφοίτησή τους. Η περίοδος αυτή θα πρέπει να παρέχεται κάθε φορά που 
ο υπήκοος τρίτης χώρας ολοκληρώνει επίπεδο εκπαίδευσης που απαιτείται για τους σκοπούς της παρούσας οδηγίας, και 
συγκεκριμένα τα επίπεδα της ταξινόμησης ISCED 2011 6, 7 ή 8 ή, κατά περίπτωση, τα επίπεδα του ΕΠΕΠ 6, 7 ή 8, 
σύμφωνα με το δίκαιο του εκάστοτε κράτους μέλους. Η εν λόγω περίοδος θα πρέπει να εφαρμόζεται όταν ο υπήκοος 
τρίτης χώρας υποβάλλει για πρώτη φορά αίτηση για την Μπλε Κάρτα της ΕΕ ή για την ανανέωσή της, εντός τριών ετών από 
την ημερομηνία απόκτησης των σχετικών τίτλων σπουδών, και επιπλέον όταν ο εν λόγω υπήκοος τρίτης χώρας υποβάλλει 
αίτηση για την ανανέωση της Μπλε Κάρτας της ΕΕ εντός 24 μηνών από την έκδοση της αρχικής Μπλε Κάρτας της ΕΕ. Μετά 
την παρέλευση των εν λόγω περιόδων χάριτος – που μπορεί να ισχύουν παράλληλα – νεαροί επαγγελματίες μπορεί εύλογα 
να αναμένεται ότι έχουν αποκτήσει επαρκή επαγγελματική πείρα ώστε να πληρούν το κανονικό κατώτατο όριο μισθού. Σε 
κάθε περίπτωση, τέτοιο χαμηλότερο κατώτατο όριο μισθού δεν θα πρέπει να είναι μικρότερο από 1,0 φορά επί τον μέσο 
ακαθάριστο ετήσιο μισθό στο οικείο κράτος μέλος.
(28) Θα πρέπει να καθοριστούν οι προϋποθέσεις εισόδου και διαμονής υπηκόων τρίτων χωρών για τους σκοπούς της 
απασχόλησης υψηλής ειδίκευσης, περιλαμβανομένων των κριτηρίων επιλεξιμότητας σε σχέση με το κατώτατο όριο μισθού. 
Το κατώτατο όριο μισθού που ορίζει το κράτος μέλος δεν θα πρέπει να στοχεύει στον καθορισμό μισθών και, ως εκ τούτου, 
δεν θα πρέπει να παρεκκλίνει από τους κανόνες ή τις πρακτικές σε επίπεδο κράτους μέλους ούτε από τις συλλογικές 
συμβάσεις και δεν θα πρέπει να χρησιμοποιείται για εναρμόνιση στον τομέα αυτόν. Ο μισθός που καταβάλλεται στον 
κάτοχο Μπλε Κάρτας της ΕΕ δεν θα πρέπει να είναι μικρότερος από το εφαρμοστέο κατώτατο όριο μισθού, αλλά μπορεί να 
είναι μεγαλύτερος, όπως συμφωνείται μεταξύ του εργοδότη και του υπηκόου τρίτης χώρας, σύμφωνα με τις συνθήκες της 
αγοράς, την εργατική νομοθεσία, τις συλλογικές συμβάσεις και πρακτικές στο εκάστοτε κράτος μέλος. Η παρούσα οδηγία 
θα πρέπει να σέβεται πλήρως τις αρμοδιότητες των κρατών μελών, ιδίως όσον αφορά στους τομείς της απασχόλησης, της 
εργασίας και της κοινωνικής πολιτικής.
(29) Τα κράτη μέλη θα πρέπει να έχουν τη δυνατότητα να απαιτούν από τον υπήκοο τρίτης χώρας να δηλώσει τη διεύθυνσή του 
όταν υποβάλλει την αίτηση. Σε περίπτωση που ο υπήκοος τρίτης χώρας δεν γνωρίζει ακόμη τη μελλοντική του διεύθυνση, 
τα κράτη μέλη θα πρέπει να αποδέχονται μια προσωρινή διεύθυνση, η οποία μπορεί να είναι η διεύθυνση του εργοδότη.
(30) Η διάρκεια ισχύος της Μπλε Κάρτας της ΕΕ θα πρέπει να είναι τουλάχιστον 24 μήνες. Εν τούτοις, όπου η διάρκεια της 
σύμβασης εργασίας είναι μικρότερη, η Μπλε Κάρτα της ΕΕ θα πρέπει να εκδίδεται τουλάχιστον για τη διάρκεια της 
σύμβασης εργασίας συν τρεις μήνες, για μέγιστο διάστημα 24 μηνών. Εάν ο υπήκοος τρίτης χώρας κατέχει ταξιδιωτικό 
έγγραφο του οποίου η διάρκεια ισχύος είναι μικρότερη από 24 μήνες ή μικρότερη από τη διάρκεια της σύμβασης 
εργασίας, η Μπλε Κάρτα της ΕΕ θα πρέπει να εκδίδεται τουλάχιστον για την περίοδο ισχύος του ταξιδιωτικού εγγράφου. Οι 
υπήκοοι τρίτων χωρών θα πρέπει να έχουν τη δυνατότητα να ανανεώνουν τα ταξιδιωτικά τους έγγραφα για όσο διάστημα 
διαθέτουν Μπλε Κάρτα της ΕΕ.EL Επίσημη Εφημερίδα της Ευρωπαϊκής Ένωσης 28.10.2021 L 382/5  (31) Τα κράτη μέλη θα πρέπει να απορρίπτουν αιτήσεις για Μπλε Κάρτα της ΕΕ και θα πρέπει να έχουν το δικαίωμα να ανακαλούν 
ή να αρνούνται την ανανέωση Μπλε Κάρτας της ΕΕ, εάν υπάρχει απειλή για τη δημόσια τάξη, τη δημόσια ασφάλεια ή τη 
δημόσια υγεία. Η απειλή για τη δημόσια υγεία πρέπει να νοείται όπως ο εν λόγω όρος ορίζεται στο άρθρο 2 σημείο 21) 
του κανονισμού (ΕΕ) 2016/399 του Ευρωπαϊκού Κοινοβουλίου και του Συμβουλίου (13). Κάθε απόρριψη αίτησης για 
λόγους δημόσιας τάξης ή δημόσιας ασφάλειας πρέπει να βασίζεται στην ατομική συμπεριφορά του ενδιαφερομένου, 
σύμφωνα με την αρχή της αναλογικότητας. Η επέλευση ασθένειας ή αναπηρίας μετά την εισδοχή του υπηκόου τρίτης 
χώρας στην επικράτεια του πρώτου κράτους μέλους δεν θα πρέπει να αποτελεί τον μόνο λόγο για την ανάκληση ή την 
άρνηση της ανανέωσης Μπλε Κάρτας της ΕΕ ή για τη μη έκδοση Μπλε Κάρτας της ΕΕ σε δεύτερο κράτος μέλος. Επιπλέον, 
τα κράτη μέλη θα πρέπει να έχουν τη δυνατότητα να μην ανακαλούν ή να μην αρνούνται την ανανέωση Μπλε Κάρτας της 
ΕΕ, όταν η υποχρέωση προσκόμισης έγκυρης σύμβασης εργασίας δεν πληρούται προσωρινά ή το ισχύον κατώτατο όριο 
μισθού δεν επιτυγχάνεται προσωρινά λόγω ασθένειας, αναπηρίας ή γονικής άδειας.
(32) Τα κράτη μέλη θα πρέπει να μπορούν να ανακαλούν ή να αρνούνται την ανανέωση Μπλε Κάρτας της ΕΕ, όταν ο κάτοχος 
Μπλε Κάρτας της ΕΕ δεν πληροί τις προϋποθέσεις για κινητικότητα βάσει της παρούσας οδηγίας, μεταξύ άλλων σε 
περιπτώσεις κατάχρησης των δικαιωμάτων κινητικότητας, για παράδειγμα, όταν ο κάτοχος δεν τηρεί την περίοδο που 
προβλέπεται για την άσκηση επιχειρηματικής δραστηριότητας ή δεν υποβάλλει αίτηση μακράς κινητικότητας εντός του 
απαιτούμενου χρονικού πλαισίου σε δεύτερο κράτος μέλος, ή υποβάλλει αίτηση για Μπλε Κάρτα της ΕΕ σε δεύτερο κράτος 
μέλος και αρχίζει την απασχόληση νωρίτερα από το επιτρεπόμενο, ενώ είναι σαφές ότι δεν πληρούνται οι προϋποθέσεις και 
ότι η αίτηση θα απορριφθεί.
(33) Κάθε απόφαση απόρριψης αίτησης για χορήγηση Μπλε Κάρτας της ΕΕ ή για ανάκληση ή απόρριψη της ανανέωσης Μπλε 
Κάρτας της ΕΕ θα πρέπει να λαμβάνει υπόψη τις ιδιαιτερότητες της συγκεκριμένης περίπτωσης και θα πρέπει να είναι 
αναλογική. Ειδικότερα, όταν ο λόγος της απόρριψης, ανάκλησης ή άρνησης ανανέωσης είναι σχετικός με τη διαγωγή του 
εργοδότη, ένα παράπτωμα ήσσονος σημασίας του εργοδότη δεν θα πρέπει σε καμία περίπτωση να συνιστά τον μοναδικό 
λόγο για την απόρριψη μιας αίτησης για χορήγηση Μπλε Κάρτας της ΕΕ ή την ανάκληση ή απόρριψη της ανανέωσης της 
Μπλε Κάρτας της ΕΕ.
(34) Μια απόφαση απόρριψης αίτησης για Μπλε Κάρτα της ΕΕ δεν θίγει το δικαίωμα του ενδιαφερόμενου υπηκόου τρίτης χώρας 
να υποβάλει άλλη αίτηση. Η υποβολή μιας τέτοιας νέας αίτησης δεν επιτρέπει στον ενδιαφερόμενο υπήκοο τρίτης χώρας να 
παραμείνει στην επικράτεια του οικείου κράτους μέλους, εκτός εάν προβλέπεται από το εθνικό δίκαιο.
(35) Όταν πληρούνται όλες οι προϋποθέσεις εισδοχής, τα κράτη μέλη θα πρέπει να εκδίδουν την Μπλε Κάρτα της ΕΕ εντός 
καθορισμένων προθεσμιών. Εάν ένα κράτος μέλος εκδίδει άδειες διαμονής μόνο στην επικράτειά του και πληρούνται όλοι 
οι όροι της παρούσας οδηγίας σχετικά με την εισδοχή, το κράτος μέλος θα πρέπει να χορηγεί στον ενδιαφερόμενο υπήκοο 
της τρίτης χώρας την απαιτούμενη θεώρηση. Θα πρέπει να διασφαλίζεται η αποτελεσματική συνεργασία των αρμόδιων 
αρχών για τον σκοπό αυτό. Σε περίπτωση που το κράτος μέλος δεν εκδίδει θεωρήσεις, θα πρέπει να παράσχει στον 
ενδιαφερόμενο υπήκοο τρίτης χώρας ισοδύναμη άδεια με την οποία επιτρέπεται η είσοδος.
(36) Οι κανόνες όσον αφορά τον χρόνο εξέτασης των αιτήσεων για Μπλε Κάρτα της ΕΕ θα πρέπει να εγγυώνται την ταχεία έκδοση 
των αδειών σε όλες τις περιπτώσεις. Ο χρόνος διεκπεραίωσης της εξέτασης μιας αίτησης για Μπλε Κάρτα της ΕΕ δεν θα 
πρέπει να περιλαμβάνει τον χρόνο που απαιτείται για την αναγνώριση των επαγγελματικών προσόντων, κατά περίπτωση, 
ούτε τον χρόνο που απαιτείται για την έκδοση θεώρησης, εφόσον απαιτείται. Σε περίπτωση που μια Μπλε Κάρτας της ΕΕ 
λήξει κατά τη διάρκεια της διαδικασίας ανανέωσης, ο υπήκοος τρίτης χώρας θα πρέπει να έχει το δικαίωμα να παραμείνει, 
να εργαστεί και να απολαύσει τα δικαιώματα που προβλέπονται στην παρούσα οδηγία στην επικράτεια του κράτους μέλους 
που εξέδωσε την Μπλε Κάρτα της ΕΕ, έως ότου ληφθεί η απόφαση σχετικά με την αίτηση από τις αρμόδιες αρχές, αλλά ο εν 
λόγω υπήκοος τρίτης χώρας δεν θα πρέπει να έχει το δικαίωμα να μετακινηθεί σε δεύτερο κράτος μέλος.
(37) Όταν ένα κράτος μέλος έχει αποφασίσει ότι η αίτηση για Μπλε Κάρτα της ΕΕ ή για κινητικότητα εντός της ΕΕ πρέπει να 
υποβάλλεται από τον εργοδότη, το εν λόγω κράτος μέλος δεν θα πρέπει να περιορίζει τις διαδικαστικές εγγυήσεις που 
απολαύει ο ενδιαφερόμενος υπήκοος τρίτης χώρας κατά τη διάρκεια της διαδικασίας υποβολής αίτησης, ούτε τα 
δικαιώματα που απολαύει ο κάτοχος Μπλε Κάρτας της ΕΕ κατά τη διάρκεια της περιόδου απασχόλησης ή της διαδικασίας 
ανανέωσης της Μπλε Κάρτας της ΕΕ.
(13)Κανονισμός (ΕΕ) 2016/399 του Ευρωπαϊκού Κοινοβουλίου και του Συμβουλίου, της 9ης Μαρτίου 2016, περί κώδικα της Ένωσης σχετικά με 
το καθεστώς διέλευσης προσώπων από τα σύνορα (κώδικας συνόρων του Σένγκεν) (ΕΕ L 77 της 23.3.2016, σ. 1).EL Επίσημη Εφημερίδα της Ευρωπαϊκής Ένωσης L 382/6 28.10.2021  (38) Ο τύπος της Μπλε Κάρτας της ΕΕ θα πρέπει να συμμορφώνεται με τον κανονισμό (ΕΚ) αριθ. 1030/2002 του 
Συμβουλίου (14), ώστε να μπορούν τα κράτη μέλη να ανατρέχουν στα στοιχεία σχετικά με τις προϋποθέσεις υπό τις οποίες 
επιτρέπεται στο ενδιαφερόμενο πρόσωπο να εργάζεται. Τα κράτη μέλη θα πρέπει να μπορούν να παρέχουν επιπρόσθετες 
πληροφορίες σε χαρτί ή να αποθηκεύουν σχετικές πληροφορίες σε ηλεκτρονική μορφή, σύμφωνα με το άρθρο 4 του εν 
λόγω κανονισμού και το στοιχείο α) σημείο 16) του παραρτήματος του εν λόγω κανονισμού, ώστε να παρέχουν 
ακριβέστερα στοιχεία για την οικεία εργασιακή δραστηριότητα. Η παροχή τέτοιων επιπρόσθετων πληροφοριών θα πρέπει να 
είναι προαιρετική για τα κράτη μέλη και δεν θα πρέπει να συνιστά πρόσθετη απαίτηση που θα υπονόμευε την ενιαία άδεια 
και την ενιαία διαδικασία αίτησης.
(39) Το εκάστοτε κράτος μέλος θα πρέπει να εξασφαλίζει ότι οι αιτούντες έχουν το δικαίωμα να προσβάλουν ενώπιον 
δικαστηρίου κάθε απόφαση απόρριψης αίτησης για Μπλε Κάρτα της ΕΕ ή κάθε απόφαση μη ανανέωσης ή ανάκλησης Μπλε 
Κάρτας της ΕΕ. Αυτό δεν θα πρέπει να θίγει τη δυνατότητα του κράτους μέλους να ορίζει διοικητική αρχή για να διενεργεί 
προκαταρκτική διοικητική επανεξέταση τέτοιων αποφάσεων.
(40) Δεδομένου ότι η παρούσα οδηγία αποσκοπεί στην αντιμετώπιση των ελλείψεων εργατικού δυναμικού και δεξιοτήτων σε 
βασικούς τομείς των αγορών εργασίας της ΕΕ, τα κράτη μέλη θα πρέπει να είναι σε θέση να ελέγχουν αν μια κενή θέση, την 
οποία προτίθεται να πληρώσει ο αιτών την Μπλε Κάρτα της ΕΕ, θα μπορούσε, αντιθέτως, να πληρωθεί από άτομο που ανήκει 
στο εθνικό ή στο ενωσιακό εργατικό δυναμικό, από υπηκόους τρίτων χωρών που διαμένουν ήδη νόμιμα στο οικείο κράτος 
μέλος και αποτελούν ήδη μέρος της αγοράς εργασίας του σύμφωνα με το ενωσιακό ή το εθνικό δίκαιο, ή από επί μακρόν 
διαμένοντες στην ΕΕ οι οποίοι επιθυμούν να μετακινηθούν στο εν λόγω κράτος μέλος για απασχόληση υψηλής ειδίκευσης 
σύμφωνα με το κεφάλαιο III της οδηγίας 2003/109/ΕΚ του Συμβουλίου (15). Σε περίπτωση που τα κράτη μέλη 
αποφασίσουν να κάνουν χρήση αυτής της δυνατότητας, θα πρέπει να το γνωστοποιήσουν με σαφή, προσιτό και διαφανή 
τρόπο στους αιτούντες και τους εργοδότες, μεταξύ άλλων μέσω του Διαδικτύου. Οι έλεγχοι αυτοί δεν θα πρέπει να είναι 
μέρος της διαδικασίας ανανέωσης της Μπλε Κάρτας της ΕΕ. Σε περιπτώσεις μακράς κινητικότητας, η συνεκτίμηση της 
κατάστασης της αγοράς εργασίας θα πρέπει να είναι δυνατή μόνον εάν το εν λόγω κράτος μέλος έχει επίσης θεσπίσει 
ελέγχους για αιτούντες προερχόμενους από τρίτες χώρες.
(41) Κατά την εφαρμογή της παρούσας οδηγίας, τα κράτη μέλη θα πρέπει να αποφεύγουν να ασκούν ενεργό πολιτική 
προσλήψεων στις αναπτυσσόμενες χώρες σε τομείς που πάσχουν από έλλειψη προσωπικού. Οι πολιτικές και οι αρχές 
προσλήψεων βάσει κανόνων δεοντολογίας που εφαρμόζονται στους εργοδότες του δημόσιου και του ιδιωτικού τομέα θα 
πρέπει να αναπτύσσονται σε βασικούς τομείς, όπως ο τομέας της υγείας. Αυτό συνάδει με τη δέσμευση της Ένωσης προς 
τον παγκόσμιο κώδικα πρακτικής του 2010 της Παγκόσμιας Οργάνωσης Υγείας, για την πρόσληψη υγειονομικού 
προσωπικού σε διεθνές επίπεδο, καθώς και με τα συμπεράσματα του Συμβουλίου και των κρατών μελών της 14ης Μαΐου 
2007 σχετικά με το ευρωπαϊκό πρόγραμμα δράσης για την καταπολέμηση της σοβαρής έλλειψης ανθρωπίνων πόρων στον 
τομέα της υγείας στις αναπτυσσόμενες χώρες (2007-2013), και στον τομέα της εκπαίδευσης. Είναι σκόπιμο να ενισχυθούν 
οι εν λόγω αρχές και πολιτικές με την ανάπτυξη και την εφαρμογή μηχανισμών, κατευθυντήριων γραμμών και άλλων μέσων 
για τη διευκόλυνση, κατά περίπτωση, της κυκλικής και της προσωρινής μετανάστευσης, καθώς και άλλων μέτρων που θα 
ελαχιστοποιούν τις αρνητικές και θα μεγιστοποιούν τις θετικές συνέπειες της μετανάστευσης εργαζομένων υψηλής 
ειδίκευσης στις αναπτυσσόμενες χώρες, ώστε η «διαρροή εγκεφάλων» να μετατραπεί σε «εισροή εγκεφάλων».
(42) Τα κράτη μέλη θα πρέπει να έχουν τη δυνατότητα να εφαρμόζουν μια απλουστευμένη διαδικασία για τους εργοδότες. Η εν 
λόγω διαδικασία θα πρέπει να επιτρέπει στους αναγνωρισμένους εργοδότες να επωφελούνται από απλούστερες διαδικασίες 
και όρους εισδοχής βάσει της παρούσας οδηγίας. Εντούτοις, τα κράτη μέλη θα πρέπει να συμπεριλαμβάνουν επαρκείς 
διασφαλίσεις κατά των καταχρήσεων. Σύμφωνα με την αρχή της αναλογικότητας, οι διασφαλίσεις αυτές πρέπει να 
λαμβάνουν υπόψη τη σοβαρότητα και τη φύση του παραπτώματος. Εάν, κατά τη διάρκεια ανανέωσης μιας Μπλε Κάρτας 
της ΕΕ, ο εργοδότης δεν είναι πλέον αναγνωρισμένος, Μπλε Κάρτα θα πρέπει να ισχύουν οι συνήθεις προϋποθέσεις 
εισδοχής κατά την ανανέωση της εν λόγω Μπλε Κάρτας της ΕΕ, εκτός εάν ο ενδιαφερόμενος υπήκοος τρίτης χώρας 
απασχολείται από άλλον αναγνωρισμένο εργοδότη.
(43) Προκειμένου να διασφαλιστεί ότι εξακολουθούν να πληρούνται τα κριτήρια εισδοχής, τα κράτη μέλη θα πρέπει να έχουν τη 
δυνατότητα να απαιτούν, κατά τους πρώτους δώδεκα μήνες νόμιμης απασχόλησης του εργαζομένου ως κατόχου Μπλε 
Κάρτας της ΕΕ, η αλλαγή εργοδότη ή άλλες σημαντικές αλλαγές να υπόκεινται σε κοινοποίηση, περιλαμβανομένου ελέγχου 
της κατάστασης της αγοράς εργασίας. Μετά από αυτή τη δωδεκάμηνη προθεσμία, τα κράτη μέλη θα πρέπει να μπορούν να 
απαιτούν μόνο την κοινοποίηση στις αρμόδιες αρχές της αλλαγής εργοδότη ή αλλαγής που επηρεάζει την εκπλήρωση των 
κριτηρίων εισδοχής όπως ορίζονται στην παρούσα οδηγία, περιλαμβανομένης, εάν χρειάζεται, της νέας σύμβασης εργασίας. 
Δεν θα πρέπει να διενεργείται έλεγχος της κατάστασης της αγοράς εργασίας. Η αξιολόγηση που γίνεται από τα κράτη μέλη 
θα πρέπει να περιορίζεται στα στοιχεία που έχουν αλλάξει.
(14)Κανονισμός (ΕΚ) αριθ. 1030/2002 του Συμβουλίου, της 13ης Ιουνίου 2002, για την καθιέρωση αδειών διαμονής ενιαίου τύπου για τους 
υπηκόους τρίτων χωρών (ΕΕ L 157 της 15.6.2002, σ. 1).
(15)Οδηγία 2003/109/ΕΚ του Συμβουλίου, της 25ης Νοεμβρίου 2003, σχετικά με το καθεστώς υπηκόων τρίτων χωρών οι οποίοι είναι επί 
μακρόν διαμένοντες (ΕΕ L 16 της 23.1.2004, σ. 44).EL Επίσημη Εφημερίδα της Ευρωπαϊκής Ένωσης 28.10.2021 L 382/7  (44) Για την προώθηση της καινοτόμου επιχειρηματικότητας, τα κράτη μέλη θα πρέπει να έχουν τη δυνατότητα να παρέχουν 
στους υπηκόους τρίτων χωρών που γίνονται δεκτοί βάσει της παρούσας οδηγίας τη δυνατότητα να ασκούν μη μισθωτή 
δραστηριότητα παράλληλα με τη δραστηριότητά τους βάσει της παρούσας οδηγίας, χωρίς να θίγεται το δικαίωμα διαμονής 
τους ως κατόχων Μπλε Κάρτας της ΕΕ. Αυτό δεν θα πρέπει να θίγει τη συνεχή υποχρέωση συμμόρφωσης με τις 
προϋποθέσεις εισδοχής βάσει της παρούσας οδηγίας και ο κάτοχος Μπλε Κάρτας της ΕΕ θα πρέπει, επομένως, να συνεχίσει 
να ασκεί μισθωτή εργασία υψηλής ειδίκευσης. Τα κράτη μέλη θα πρέπει να έχουν τη δυνατότητα να θεσπίζουν στο εθνικό 
τους δίκαιο τις προϋποθέσεις πρόσβασης σε μη μισθωτή δραστηριότητα. Τα κράτη μέλη θα πρέπει επίσης να έχουν 
δικαίωμα να περιορίζουν το πεδίο της επιτρεπόμενης μη μισθωτής δραστηριότητας. Τα κράτη μέλη θα πρέπει να παρέχουν 
στους κατόχους Μπλε Κάρτας της ΕΕ πρόσβαση σε μη μισθωτές δραστηριότητες υπό όρους όχι λιγότερο ευνοϊκούς από 
τους προβλεπόμενους στο πλαίσιο υφιστάμενων εθνικών συστημάτων. Τυχόν εισόδημα από μη μισθωτή απασχόληση δεν 
θα πρέπει να συνεισφέρει στην επίτευξη του κατώτατου ορίου μισθού που απαιτείται για να χαρακτηριστεί κάποιος ως 
κάτοχος Μπλε Κάρτας της ΕΕ.
(45) Προκειμένου να ενισχυθεί η συμβολή του κατόχου Μπλε Κάρτας της ΕΕ μέσω των υψηλών του επαγγελματικών προσόντων, 
τα κράτη μέλη θα πρέπει να έχουν επίσης τη δυνατότητα να θεσπίζουν στο εθνικό τους δίκαιο διατάξεις που να επιτρέπουν 
στους κατόχους Μπλε Κάρτας της ΕΕ να συμμετέχουν σε άλλες επαγγελματικές δραστηριότητες που είναι συμπληρωματικές 
σε σχέση με την κύρια δραστηριότητά τους ως κατόχων Μπλε Κάρτας της ΕΕ. Τυχόν εισόδημα από τις εν λόγω 
επαγγελματικές δραστηριότητες δεν θα πρέπει να συνεισφέρει στην επίτευξη του κατώτατου ορίου μισθού που απαιτείται 
για να χαρακτηριστεί κάποιος ως κάτοχος Μπλε Κάρτας της ΕΕ.
(46) Θα πρέπει να παρέχεται ίση μεταχείριση στους κατόχους Μπλε Κάρτας της ΕΕ όσον αφορά τους κλάδους κοινωνικής 
ασφάλισης που απαριθμούνται στο άρθρο 3 του κανονισμού (ΕΚ) αριθ. 883/2004 του Ευρωπαϊκού Κοινοβουλίου και του 
Συμβουλίου (16). Η παρούσα οδηγία δεν εναρμονίζει το δίκαιο των κρατών μελών στον τομέα της κοινωνικής ασφάλισης. 
Περιορίζεται στην εφαρμογή της αρχής της ίσης μεταχείρισης σε θέματα κοινωνικής ασφάλισης στους υπηκόους τρίτων 
χωρών που εμπίπτουν στο πεδίο εφαρμογής της.
(47) Στην περίπτωση κινητικότητας μεταξύ κρατών μελών εφαρμόζεται ο κανονισμός (ΕΕ) αριθ. 1231/2010 του Ευρωπαϊκού 
Κοινοβουλίου και του Συμβουλίου (17). Η παρούσα οδηγία δεν θα πρέπει να παρέχει περισσότερα δικαιώματα στους 
μετακινούμενους κατόχους Μπλε Κάρτας της ΕΕ από αυτά που προβλέπονται ήδη στο ισχύον δίκαιο της Ένωσης στον 
τομέα της κοινωνικής ασφάλισης για υπηκόους τρίτων χωρών οι οποίοι έχουν διασυνοριακά συμφέροντα μεταξύ κρατών 
μελών.
(48) Τα επαγγελματικά προσόντα που αποκτώνται από υπήκοο τρίτης χώρας σε άλλο κράτος μέλος θα πρέπει να αναγνωρίζονται 
κατά τον ίδιο τρόπο όπως για τους πολίτες της Ένωσης. Τα προσόντα που αποκτώνται σε τρίτη χώρα θα πρέπει να 
λαμβάνονται υπόψη σύμφωνα με τις διατάξεις της οδηγίας 2005/36/ΕΚ του Ευρωπαϊκού Κοινοβουλίου και του 
Συμβουλίου (18). Η παρούσα οδηγία δεν θα πρέπει να θίγει τις προϋποθέσεις που καθορίζονται από το εθνικό δίκαιο για 
την άσκηση των νομοθετικά κατοχυρωμένων επαγγελμάτων. Δεν θα πρέπει να απαγορεύει στα κράτη μέλη να διατηρήσουν 
τους εθνικούς περιορισμούς για την πρόσβαση στην απασχόληση που συνεπάγεται τουλάχιστον περιστασιακή συμμετοχή 
στην άσκηση δημόσιας εξουσίας και ευθύνη για τη διαφύλαξη των γενικών συμφερόντων του κράτους, και να διατηρήσουν 
τους εθνικούς κανόνες για δραστηριότητες αποκλειστικά για υπηκόους του εν λόγω κράτους μέλους, πολίτες της Ένωσης ή 
άλλου κράτους στον Ευρωπαϊκό Οικονομικό Χώρο (πολίτης ΕΟΧ), ακόμη και σε περίπτωση κινητικότητας σε άλλα κράτη 
μέλη, όταν τέτοιοι περιορισμοί ή κανόνες υφίσταντο κατά τον χρόνο έναρξης ισχύος της παρούσας οδηγίας.
(49) Τα δικαιώματα που αποκτά ένας δικαιούχος διεθνούς προστασίας ως κάτοχος Μπλε Κάρτας της ΕΕ δεν θα πρέπει να θίγουν 
τα δικαιώματα του εν λόγω προσώπου σύμφωνα με την οδηγία 2011/95/ΕΕ και σύμφωνα με τη σύμβαση σχετικά με το 
Καθεστώς των Προσφύγων της 28ης Ιουλίου 1951 , όπως τροποποιήθηκε με το Πρωτόκολλο της Νέας Υόρκης της 
31ης Ιανουαρίου 1967 («Σύμβαση της Γενεύης») στο κράτος μέλος που του χορήγησε το καθεστώς διεθνούς προστασίας. 
Για να αποφεύγονται συγκρουόμενοι κανόνες στο εν λόγω κράτος μέλος, δεν θα πρέπει να εφαρμόζονται οι διατάξεις της 
παρούσας οδηγίας σχετικά με την ίση μεταχείριση και την οικογενειακή επανένωση. Πρόσωπα που είναι δικαιούχοι 
διεθνούς προστασίας σε ένα κράτος μέλος και κάτοχοι Μπλε Κάρτας της ΕΕ σε άλλο κράτος μέλος θα πρέπει να απολαύουν 
τα ίδια δικαιώματα με οποιονδήποτε άλλο κάτοχο Μπλε Κάρτας της ΕΕ στο δεύτερο κράτος μέλος, μεταξύ άλλων ίση 
μεταχείριση, με τους υπηκόους του κράτους μέλους διαμονής και δικαιώματα οικογενειακής επανένωσης Μπλε Κάρτα. Το 
καθεστώς του δικαιούχου διεθνούς προστασίας είναι ανεξάρτητο από το αν ο δικαιούχος είναι επίσης κάτοχος Μπλε 
Κάρτας της ΕΕ και από την ισχύ της εν λόγω Μπλε Κάρτας της ΕΕ.
(16)Κανονισμός (ΕΚ) αριθ. 883/2004 του Ευρωπαϊκού Κοινοβουλίου και του Συμβουλίου, της 29ης Απριλίου 2004, για τον συντονισμό των 
συστημάτων κοινωνικής ασφάλειας (ΕΕ L 166 της 30.4.2004, σ. 1).
(17)Κανονισμός (ΕΕ) αριθ. 1231/2010 του Ευρωπαϊκού Κοινοβουλίου και του Συμβουλίου, της 24ης Νοεμβρίου 2010, για την επέκταση της 
εφαρμογής του κανονισμού (ΕΚ) αριθ. 883/2004 και του κανονισμού (ΕΚ) αριθ. 987/2009 στους υπηκόους τρίτων χωρών οι οποίοι δεν 
διέπονται ήδη από τους κανονισμούς αυτούς μόνον λόγω της ιθαγένειάς τους (ΕΕ L 344 της 29.12.2010, σ. 1).
(18)Οδηγία 2005/36/ΕΚ του Ευρωπαϊκού Κοινοβουλίου και του Συμβουλίου, της 7ης Σεπτεμβρίου 2005, σχετικά με την αναγνώριση των 
επαγγελματικών προσόντων (ΕΕ L 255 της 30.9.2005, σ. 22).EL Επίσημη Εφημερίδα της Ευρωπαϊκής Ένωσης L 382/8 28.10.2021  (50) Οι ευνοϊκές προϋποθέσεις για οικογενειακή επανένωση και πρόσβαση των συζύγων στην εργασία θα πρέπει να αποτελούν 
θεμελιώδες στοιχείο της παρούσας οδηγίας με στόχο την προσέλκυση εργαζομένων υψηλής ειδίκευσης από τρίτες χώρες. 
Για την επίτευξη του εν λόγω στόχου, θα πρέπει να προβλέπονται ειδικές παρεκκλίσεις από την οδηγία 2003/86/ΕΚ, η 
οποία εφαρμόζεται στο πρώτο και στο δεύτερο κράτος μέλος διαμονής. Τα κράτη μέλη θα πρέπει να μπορούν να 
περιορίζουν το πεδίο των μη μισθωτών δραστηριοτήτων τις οποίες μπορούν να ασκούν οι σύζυγοι υπό τους ίδιους όρους 
που ισχύουν για τους κατόχους Μπλε Κάρτας της ΕΕ. Δεν θα πρέπει να εφαρμόζονται προϋποθέσεις που σχετίζονται με την 
ένταξη ή περίοδοι αναμονής πριν επιτραπεί η οικογενειακή επανένωση, δεδομένου ότι οι εργαζόμενοι υψηλής ειδίκευσης και 
οι οικογένειές τους ενδέχεται να έχουν ευνοϊκό σημείο εκκίνησης όσον αφορά την ενσωμάτωση στην κοινότητα υποδοχής. 
Για να διευκολυνθεί η ταχεία είσοδος εργαζομένων υψηλής ειδίκευσης, οι άδειες διαμονής για τα μέλη των οικογενειών 
τους θα πρέπει να εκδίδονται ταυτόχρονα με την Μπλε Κάρτα της ΕΕ, εφόσον πληρούνται οι σχετικές προϋποθέσεις και οι 
αιτήσεις έχουν υποβληθεί ταυτόχρονα.
(51) Θα πρέπει να προβλεφθούν παρεκκλίσεις από την οδηγία 2003/109/ΕΚ για την προσέλκυση εργαζομένων υψηλής 
ειδίκευσης από τρίτες χώρες και την ενθάρρυνση της συνεχούς παραμονής τους στην Ένωση, ενώ παράλληλα θα 
επιτρέπεται η κινητικότητα στο εσωτερικό της Ένωσης καθώς και η κυκλική μετανάστευση. Στους κατόχους Μπλε Κάρτας 
της ΕΕ που έχουν κάνει χρήση της δυνατότητας να μετακινηθούν από ένα κράτος μέλος σε άλλο θα πρέπει να παρέχεται 
ευκολότερη πρόσβαση στο καθεστώς του επί μακρόν διαμένοντος στην ΕΕ σε ένα κράτος μέλος, ιδίως, επιτρέποντάς τους 
να σωρεύουν περιόδους διαμονής σε διαφορετικά κράτη μέλη, υπό την προϋπόθεση ότι μπορούν να αποδείξουν τον αριθμό 
των ετών νόμιμης και αδιάλειπτης διαμονής που απαιτείται βάσει του άρθρου 4 παράγραφος 1 της οδηγίας 2003/109/ΕΚ 
ως κάτοχοι Μπλε Κάρτας της ΕΕ, εθνικής άδειας για απασχόληση υψηλής ειδίκευσης ή άδειας σπουδαστή ή ερευνητή 
σύμφωνα με την οδηγία (ΕΕ) 2016/801 ή ως δικαιούχοι διεθνούς προστασίας. Θα πρέπει επίσης να αποδείξουν δύο έτη 
νόμιμης και αδιάλειπτης διαμονής ως κάτοχοι Μπλε Κάρτας της ΕΕ, αμέσως πριν από την υποβολή της σχετικής αίτησης 
εντός του εδάφους του κράτους μέλους στο οποίο υποβάλλεται η αίτηση για το καθεστώς του επί μακρόν διαμένοντος 
στην ΕΕ σε ένα κράτος μέλος. Όπως προβλέπεται στην οδηγία 2003/109/ΕΚ, μόνο το ήμισυ των περιόδων διαμονής για 
λόγους σπουδών επιτρέπεται να λαμβάνεται υπόψη κατά τον υπολογισμό των πέντε ετών νόμιμης και αδιάλειπτης 
διαμονής, στα κράτη μέλη στα οποία οι περίοδοι διαμονής για σπουδές λαμβάνονται υπόψη για τον υπολογισμό της 
αδιάλειπτης διαμονής.
(52) Για να ενισχυθεί η κινητικότητα των εργαζομένων υψηλής ειδίκευσης από τρίτες χώρες μεταξύ της Ένωσης και των χωρών 
καταγωγής τους, θα πρέπει να προβλεφθούν παρεκκλίσεις από την οδηγία 2003/109/ΕΚ, με σκοπό να επιτρέπεται η 
απουσία για περιόδους μεγαλύτερες από τις προβλεπόμενες στην εν λόγω οδηγία μετά την απόκτηση του καθεστώτος του 
επί μακρόν διαμένοντος στην ΕΕ σε ένα κράτος μέλος από εργαζόμενους τρίτων χωρών με υψηλή ειδίκευση.
(53) Η επαγγελματική και γεωγραφική κινητικότητα των εργαζομένων με υψηλή ειδίκευση από τρίτες χώρες θα πρέπει να 
αναγνωρίζεται ως σημαντικός παράγοντας που συμβάλλει στη βελτίωση της αποτελεσματικότητας της αγοράς εργασίας 
στην Ένωση, στην αντιμετώπιση των ελλείψεων δεξιοτήτων και στην αντιστάθμιση των περιφερειακών ανισορροπιών. Η 
κινητικότητα εντός της Ένωσης θα πρέπει να διευκολύνεται.
(54) Η παρούσα οδηγία ισχύει με την επιφύλαξη των διατάξεων των οδηγιών 96/71/ΕΚ (19)και 2014/67/ΕΕ (20)του Ευρωπαϊκού 
Κοινοβουλίου και του Συμβουλίου.
(55) Η υφιστάμενη ανασφάλεια δικαίου όσον αφορά τα επαγγελματικά ταξίδια των εργαζόμενων υψηλής ειδίκευσης από τρίτες 
χώρες θα πρέπει να αντιμετωπιστεί με τον ορισμό της έννοιας των επαγγελματικών ταξιδίων και την κατάρτιση καταλόγου 
δραστηριοτήτων που θα πρέπει σε κάθε περίπτωση να θεωρούνται ως επιχειρηματικές δραστηριότητες σε όλα τα κράτη 
μέλη. Οι εν λόγω δραστηριότητες θα συνδέονται άμεσα με τα συμφέροντα του εργοδότη στο πρώτο κράτος μέλος και θα 
πρέπει να σχετίζονται με τα καθήκοντα του κατόχου Μπλε Κάρτας της ΕΕ στην απασχόληση για την οποία χορηγήθηκε η 
Μπλε Κάρτα της ΕΕ. Θα πρέπει να απαγορεύεται στα δεύτερα κράτη μέλη να απαιτούν από τους κατόχους Μπλε Κάρτας 
της ΕΕ που ασκούν επιχειρηματικές δραστηριότητες θεώρηση, άδεια εργασίας ή οποιαδήποτε άλλη άδεια εκτός από τη 
Μπλε Κάρτα της ΕΕ. Όταν η Μπλε Κάρτα της ΕΕ εκδίδεται από κράτος μέλος που δεν εφαρμόζει πλήρως το κεκτημένο του 
Σένγκεν, ο κάτοχος θα πρέπει να έχει το δικαίωμα εισόδου και διαμονής σε ένα ή περισσότερα δεύτερα κράτη μέλη με σκοπό 
την άσκηση επιχειρηματικών δραστηριοτήτων για διάστημα έως 90 ημερών εντός οποιασδήποτε περιόδου 180 ημερών.
(19)Οδηγία 96/71/ΕΚ του Ευρωπαϊκού Κοινοβουλίου και του Συμβουλίου, της 16ης Δεκεμβρίου 1996, σχετικά με την απόσπαση εργαζομένων 
στο πλαίσιο παροχής υπηρεσιών (ΕΕ L 18 της 21.1.1997, σ. 1).
(20)Οδηγία 2014/67/ΕΕ του Ευρωπαϊκού Κοινοβουλίου και του Συμβουλίου, της 15ης Μαΐου 2014, για την εφαρμογή της οδηγίας 96/71/ΕΚ 
σχετικά με την απόσπαση εργαζομένων στο πλαίσιο παροχής υπηρεσιών και την τροποποίηση του κανονισμού (ΕΕ) αριθ. 1024/2012 σχετικά 
με τη διοικητική συνεργασία μέσω του Συστήματος Πληροφόρησης για την εσωτερική αγορά («κανονισμός ΙΜΙ») (ΕΕ L 159 της 28.5.2014, 
σ. 11).EL Επίσημη Εφημερίδα της Ευρωπαϊκής Ένωσης 28.10.2021 L 382/9  (56) Θα πρέπει να επιτρέπεται στους κατόχους Μπλε Κάρτας της ΕΕ να μετακινούνται με απλουστευμένους όρους σε δεύτερο 
κράτος μέλος όπου προτίθενται να υποβάλουν αίτηση για νέα Μπλε Κάρτα της ΕΕ με βάση την υφιστάμενη σύμβαση 
εργασίας ή δεσμευτική προσφορά εργασίας. Δεν θα πρέπει να επιτρέπεται σε δεύτερο κράτος μέλος να απαιτεί από τους 
κατόχους Μπλε Κάρτας της ΕΕ οποιαδήποτε άλλη άδεια εκτός από την Μπλε Κάρτα της ΕΕ που έχει εκδοθεί από το πρώτο 
κράτος μέλος. Μόλις οι κάτοχοι της Μπλε Κάρτας της ΕΕ υποβάλουν πλήρη αίτηση για Μπλε Κάρτα της ΕΕ σε δεύτερο 
κράτος μέλος εντός της προθεσμίας που προβλέπεται στην παρούσα οδηγία, θα πρέπει να μπορεί το εν λόγω κράτος μέλος 
να τους επιτρέπει να αρχίσουν να εργάζονται. Οι κάτοχοι Μπλε Κάρτας της ΕΕ θα πρέπει να έχουν το δικαίωμα να αρχίσουν 
να εργάζονται το αργότερο 30 ημέρες μετά την υποβολή της αίτησης για νέα Μπλε Κάρτα της ΕΕ. Η κινητικότητα θα πρέπει 
να βασίζεται στη ζήτηση και, ως εκ τούτου, θα πρέπει να απαιτείται πάντοτε σύμβαση εργασίας στο δεύτερο κράτος μέλος, 
να πληρούνται όλες οι προϋποθέσεις της ισχύουσας νομοθεσίας που καθορίζονται σε συλλογικές συμβάσεις ή από 
πρακτικές των αντίστοιχων επαγγελματικών κλάδων και οι μισθοί θα πρέπει να τηρούν το κατώτατο όριο που ορίζεται από 
το δεύτερο κράτος μέλος σύμφωνα με την παρούσα οδηγία.
(57) Όταν οι κάτοχοι Μπλε Κάρτας της ΕΕ σκοπεύουν να υποβάλουν αίτηση για Μπλε Κάρτα της ΕΕ σε δεύτερο κράτος μέλος 
προκειμένου να ασκήσουν νομοθετικά κατοχυρωμένο επάγγελμα, τα επαγγελματικά τους προσόντα θα πρέπει να 
αναγνωρίζονται κατά τον ίδιο τρόπο με εκείνα των πολιτών της Ένωσης που ασκούν το δικαίωμα ελεύθερης κυκλοφορίας, 
σύμφωνα με την οδηγία 2005/36/ΕΚ και άλλο εφαρμοστέο ενωσιακό και εθνικό δίκαιο.
(58) Μολονότι η παρούσα οδηγία προβλέπει ορισμένους ειδικούς κανόνες σχετικά με την είσοδο και διαμονή σε δεύτερο κράτος 
μέλος για την άσκηση επιχειρηματικών δραστηριοτήτων, καθώς και σχετικά με τη μετάβαση σε δεύτερο κράτος μέλος για 
διαμονή και εργασία σε αυτό με βάση την Μπλε Κάρτα της ΕΕ στην επικράτειά του, εφαρμόζονται όλοι οι άλλοι κανόνες 
που διέπουν τη διέλευση προσώπων από τα σύνορα, όπως θεσπίζονται στις σχετικές διατάξεις του κεκτημένου του Σένγκεν.
(59) Όταν η Μπλε Κάρτα της ΕΕ εκδίδεται από κράτος μέλος που δεν εφαρμόζει πλήρως το κεκτημένο του Σένγκεν και ο κάτοχος 
Μπλε Κάρτας της ΕΕ, σε περιπτώσεις κινητικότητας που προβλέπονται στην παρούσα οδηγία, διέρχεται εξωτερικά σύνορα 
κατά την έννοια του κανονισμού (ΕΕ) 2016/399 στην επικράτεια ενός δεύτερου κράτους μέλους, το εν λόγω κράτος μέλος 
θα πρέπει να έχει δικαίωμα να απαιτεί αποδείξεις ότι ο κάτοχος Μπλε Κάρτας της ΕΕ εισέρχεται στην επικράτειά του είτε για 
να ασκήσει επιχειρηματικές δραστηριότητες είτε για να διαμείνει και να εργαστεί σε αυτό με βάση την Μπλε Κάρτα της ΕΕ 
και σύμβαση εργασίας ή δεσμευτική προσφορά εργασίας. Στην περίπτωση κινητικότητας για την άσκηση επιχειρηματικών 
δραστηριοτήτων, το εν λόγω δεύτερο κράτος μέλος θα πρέπει να μπορεί να απαιτεί αποδεικτικά στοιχεία για τον 
επιχειρηματικό σκοπό της διαμονής, όπως προσκλήσεις, εισιτήρια εισόδου, ή έγγραφα που περιγράφουν τις επιχειρηματικές 
δραστηριότητες της σχετικής εταιρείας και τη θέση του κατόχου της Μπλε Κάρτας της ΕΕ στην εν λόγω εταιρεία.
(60) Όταν ο κάτοχος Μπλε Κάρτας της ΕΕ μετακινείται σε δεύτερο κράτος μέλος για να υποβάλει αίτηση για Μπλε Κάρτα της ΕΕ 
και συνοδεύεται από μέλη της οικογένειας, το εν λόγω κράτος μέλος θα πρέπει να μπορεί να απαιτεί από τα μέλη της εν 
λόγω οικογένειας να προσκομίσουν τις άδειες διαμονής τους οι οποίες εκδόθηκαν στο πρώτο κράτος μέλος. Επιπλέον, σε 
περιπτώσεις διέλευσης από εξωτερικά σύνορα, κατά την έννοια του κανονισμού (ΕΕ) 2016/399, τα κράτη μέλη που 
εφαρμόζουν πλήρως το κεκτημένο του Σένγκεν θα πρέπει να συμβουλεύονται το Σύστημα Πληροφοριών Σένγκεν και να 
αρνούνται την είσοδο ή να αντιτίθενται στην κινητικότητα προσώπων για τα οποία το σύστημα αυτό περιέχει καταχωρίσεις 
με σκοπό την άρνηση εισόδου ή διαμονής, σύμφωνα με τον κανονισμό (ΕΚ) αριθ. 1987/2006 του Ευρωπαϊκού 
Κοινοβουλίου και του Συμβουλίου (21).
(61) Όταν κάτοχος Μπλε Κάρτας της ΕΕ μετακινείται σε ένα δεύτερο κράτος μέλος βάσει Μπλε Κάρτας της ΕΕ που εκδόθηκε από 
το πρώτο κράτος μέλος και το δεύτερο κράτος μέλος απορρίπτει την αίτηση του εν λόγω κατόχου Μπλε Κάρτας της ΕΕ για 
μια καινούργια Μπλε Κάρτα της ΕΕ, η παρούσα οδηγία θα πρέπει να επιτρέπει στο δεύτερο κράτος μέλος να ζητήσει από τον 
κάτοχο της Μπλε Κάρτας της ΕΕ να εγκαταλείψει την επικράτειά του. Όταν ο κάτοχος Μπλε Κάρτας της ΕΕ διαθέτει ακόμη 
έγκυρη Μπλε Κάρτα που έχει εκδοθεί από το πρώτο κράτος μέλος, το δεύτερο κράτος μέλος θα πρέπει να μπορεί να ζητήσει 
από τον εν λόγω κάτοχο Μπλε Κάρτας της ΕΕ να επιστρέψει στο πρώτο κράτος μέλος, σύμφωνα με την οδηγία 
2008/115/ΕΚ του Ευρωπαϊκού Κοινοβουλίου και του Συμβουλίου (22). Όταν η Μπλε Κάρτα της ΕΕ που έχει εκδοθεί από 
(21)Κανονισμός (ΕΚ) αριθ. 1987/2006 του Ευρωπαϊκού Κοινοβουλίου και του Συμβουλίου, της 20ής Δεκεμβρίου 2006, σχετικά με τη 
δημιουργία, τη λειτουργία και τη χρήση του Συστήματος Πληροφοριών Σένγκεν δεύτερης γενιάς (SIS II) (ΕΕ L 381 της 28.12.2006, σ. 4).
(22)Οδηγία 2008/115/ΕΚ του Ευρωπαϊκού Κοινοβουλίου και του Συμβουλίου, της 16ης Δεκεμβρίου 2008, σχετικά με τους κοινούς κανόνες και 
διαδικασίες στα κράτη μέλη για την επιστροφή των παρανόμως διαμενόντων υπηκόων τρίτων χωρών (ΕΕ L 348 της 24.12.2008, σ. 98).EL Επίσημη Εφημερίδα της Ευρωπαϊκής Ένωσης L 382/10 28.10.2021  το πρώτο κράτος μέλος έχει λήξει ή έχει ανακληθεί κατά τη διάρκεια της εξέτασης της αίτησης, το δεύτερο κράτος μέλος θα 
πρέπει να μπορεί είτε να αποφασίσει να επιστρέψει ο κάτοχος Μπλε Κάρτας της ΕΕ σε τρίτη χώρα, σύμφωνα με την οδηγία 
2008/115/ΕΚ, είτε να ζητήσει από το πρώτο κράτος μέλος να επιτρέψει την επανείσοδο του κατόχου Μπλε Κάρτας της ΕΕ 
στην επικράτειά του χωρίς περιττές διατυπώσεις ή καθυστέρηση. Στην τελευταία περίπτωση, το πρώτο κράτος μέλος θα 
πρέπει να χορηγήσει στον κάτοχο Μπλε Κάρτας της ΕΕ έγγραφο που να του επιτρέπει την επανείσοδο στην επικράτειά του.
(62) Για τους σκοπούς της διαμονής των δικαιούχων διεθνούς προστασίας, είναι αναγκαίο να διασφαλιστεί ότι όταν τέτοιοι 
δικαιούχοι μετακινηθούν σε κράτος μέλος άλλο από το κράτος μέλος που χορήγησε διεθνή προστασία, το άλλο κράτος 
μέλος ενημερώνεται σχετικά με την προηγούμενη κατάσταση διεθνούς προστασίας των ενδιαφερομένων προσώπων, ώστε να 
μπορεί να συμμορφωθεί με τις υποχρεώσεις του όσον αφορά την αρχή της μη επαναπροώθησης.
(63) Όταν ένα κράτος μέλος προτίθεται να απελάσει πρόσωπο που έχει αποκτήσει Μπλε Κάρτα της ΕΕ στην επικράτειά του και το 
οποίο είναι δικαιούχος διεθνούς προστασίας σε άλλο κράτος μέλος, το πρόσωπο αυτό θα πρέπει να απολαύει της 
προστασίας έναντι της επαναπροώθησης σύμφωνα με την οδηγία 2011/95/ΕΕ και το άρθρο 33 της σύμβασης της Γενεύης.
(64) Όταν η απέλαση δικαιούχου διεθνούς προστασίας από την επικράτεια κράτους μέλους επιτρέπεται βάσει της οδηγίας 
2011/95/ΕΕ, τα κράτη μέλη θα πρέπει να διασφαλίζουν ότι λαμβάνονται όλες οι πληροφορίες από τις σχετικές πηγές, 
συμπεριλαμβανομένων, όταν απαιτείται, των πληροφοριών από το κράτος μέλος που χορήγησε τη διεθνή προστασία, και 
ότι οι πληροφορίες εξετάζονται προσεκτικά, ώστε να διασφαλιστεί ότι η απόφαση απέλασης του εν λόγω δικαιούχου 
συμμορφώνεται με το άρθρο 4 του Χάρτη Θεμελιωδών Δικαιωμάτων της Ευρωπαϊκής Ένωσης («Χάρτης»).
(65) Θα πρέπει να προβλεφθούν ειδικές διατάξεις για την υποβολή εκθέσεων, ώστε να παρακολουθείται η εφαρμογή της 
παρούσας οδηγίας με σκοπό να εντοπίζονται και, ενδεχομένως, να αντισταθμίζονται οι πιθανές επιπτώσεις της όσον αφορά 
τη «διαρροή εγκεφάλων» σε αναπτυσσόμενες χώρες και για να αποφεύγεται η «σπατάλη εγκεφάλων».
(66) Δεδομένου ότι οι στόχοι της παρούσας οδηγίας, δηλαδή η καθιέρωση ειδικής διαδικασίας εισδοχής και η θέσπιση όρων 
εισόδου και διαμονής που εφαρμόζονται σε υπηκόους τρίτων χωρών για τους σκοπούς της απασχόλησης υψηλής 
ειδίκευσης και στα μέλη της οικογένειάς τους, και η θέσπιση δικαιωμάτων σε σχέση με αυτά, δεν μπορούν να επιτευχθούν 
επαρκώς από τα κράτη μέλη, ιδίως όσον αφορά τη διασφάλιση της κινητικότητάς τους μεταξύ κρατών μελών και της 
εφαρμογής ενός σαφούς και ενιαίου συνόλου κριτηρίων σε όλα τα κράτη μέλη προκειμένου να αξιοποιηθεί καλύτερα η 
συνολική ελκυστικότητα της Ένωσης, αλλά μπορούν λόγω του εύρους και των αποτελεσμάτων τους να επιτευχθούν 
καλύτερα στο επίπεδο της Ένωσης, η Ένωση μπορεί να θεσπίσει μέτρα σύμφωνα με την αρχή της επικουρικότητας που 
ορίζεται στο άρθρο 5 της Συνθήκης για την Ευρωπαϊκή Ένωση (ΣΕΕ). Σύμφωνα με την αρχή της αναλογικότητας του ιδίου 
άρθρου, η παρούσα οδηγία δεν υπερβαίνει τα αναγκαία για την επίτευξη των στόχων αυτών.
(67) Η παρούσα οδηγία σέβεται τα θεμελιώδη δικαιώματα και τηρεί τις αρχές που αναγνωρίζονται από τον Χάρτη, σύμφωνα με 
το άρθρο 6 ΣΕΕ.
(68) Σύμφωνα με την κοινή πολιτική δήλωση, της 28ης Σεπτεμβρίου 2011 , των κρατών μελών και της Επιτροπής σχετικά με τα 
επεξηγηματικά έγγραφα, τα κράτη μέλη δεσμεύτηκαν να επισυνάπτουν στην κοινοποίηση των εθνικών μέτρων μεταφοράς 
στο εθνικό δίκαιο, όταν δικαιολογείται, και ένα ή περισσότερα έγγραφα που διευκρινίζουν τον δεσμό ανάμεσα στα στοιχεία 
μιας οδηγίας και στα αντίστοιχα τμήματα των εθνικών πράξεων μεταφοράς. Όσον αφορά την παρούσα οδηγία, ο νομοθέτης 
θεωρεί ότι η διαβίβαση τέτοιων εγγράφων είναι αιτιολογημένη.
(69) Σύμφωνα με τα άρθρα 1 και 2 του πρωτοκόλλου αριθ. 22 για τη θέση της Δανίας, που προσαρτάται στη ΣΕΕ και στη ΣΛΕΕ, 
η Δανία δεν συμμετέχει στην έκδοση της παρούσας οδηγίας και δεν δεσμεύεται από αυτήν ούτε υπόκειται στην εφαρμογή 
της.
(70) Σύμφωνα με τα άρθρα 1 και 2 και το άρθρο 4α παράγραφος 1 του πρωτοκόλλου αριθ. 21 για τη θέση του Ηνωμένου 
Βασιλείου και της Ιρλανδίας όσον αφορά τον χώρο ελευθερίας, ασφάλειας και δικαιοσύνης, το οποίο προσαρτάται στη ΣΕΕ 
και στη ΣΛΕΕ, και με την επιφύλαξη του άρθρου 4 του εν λόγω πρωτοκόλλου, η Ιρλανδία δεν συμμετέχει στην έκδοση της 
παρούσας οδηγίας και δεν δεσμεύεται από αυτήν ούτε υπόκειται στην εφαρμογή της.
(71) Επομένως, η οδηγία 2009/50/ΕΚ θα πρέπει να καταργηθεί,EL Επίσημη Εφημερίδα της Ευρωπαϊκής Ένωσης 28.10.2021 L 382/11  ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
ΚΕΦΑΛΑΙΟ I
ΓΕΝΙΚΈΣ ΔΙΑΤΆΞΕΙΣ
Άρθρο 1
Αντικείμενο
Η παρούσα οδηγία καθορίζει:
α)τις προϋποθέσεις εισόδου και διαμονής για διάστημα μεγαλύτερο των τριών μηνών στην επικράτεια των κρατών μελών, καθώς 
και τα δικαιώματα, των υπηκόων τρίτων χωρών για το σκοπό της απασχόλησης υψηλής ειδίκευσης και των μελών της 
οικογένειάς τους·
β)τις προϋποθέσεις εισόδου και διαμονής, και τα δικαιώματα, των υπηκόων τρίτων χωρών και των μελών της οικογένειάς τους, 
που αναφέρονται στο στοιχείο α), σε κράτη μέλη διαφορετικά από το κράτος μέλος που χορήγησε πρώτο Μπλε Κάρτα της ΕΕ.
Άρθρο 2
Ορισμοί
Για τους σκοπούς της παρούσας οδηγίας ισχύουν οι ακόλουθοι ορισμοί:
1) «υπήκοος τρίτης χώρας»: κάθε πρόσωπο που δεν είναι πολίτης της Ένωσης κατά την έννοια του άρθρου 20 παράγραφος 1 
ΣΛΕΕ·
2) «απασχόληση υψηλής ειδίκευσης»: απασχόληση προσώπου το οποίο
α)στο οικείο κράτος μέλος προστατεύεται ως μισθωτός δυνάμει του εθνικού εργατικού δικαίου ή σύμφωνα με την εθνική 
πρακτική, ανεξάρτητα από τη νομική σχέση, με σκοπό την άσκηση γνήσιας και αποτελεσματικής εργασίας για λογαριασμό 
ή υπό την καθοδήγηση άλλου προσώπου·
β)αμείβεται για την εν λόγω εργασία· και
γ)διαθέτει τα απαιτούμενα υψηλά επαγγελματικά προσόντα·
3) «Μπλε Κάρτα της ΕΕ»: άδεια διαμονής που φέρει τη μνεία «Μπλε Κάρτα της ΕΕ» βάσει της οποίας ο κάτοχός της δικαιούται να 
διαμένει και να εργάζεται νόμιμα στην επικράτεια κράτους μέλους σύμφωνα με τους όρους της παρούσας οδηγίας·
4) «πρώτο κράτος μέλος»: το κράτος μέλος το οποίο πρώτο χορήγησε σε υπήκοο τρίτης χώρας «Μπλε Κάρτα της ΕΕ»·
5) «δεύτερο κράτος μέλος»: οποιοδήποτε κράτος μέλος στο οποίο ο κάτοχος της Μπλε Κάρτας προτίθεται να ασκήσει ή ασκεί το 
δικαίωμα κινητικότητας κατά την έννοια της παρούσας οδηγίας, πλην του πρώτου κράτους μέλους·
6) «μέλη οικογένειας»: υπήκοοι τρίτων χωρών οι οποίοι είναι μέλη οικογένειας όπως ορίζονται στο άρθρο 4 παράγραφος 1 της 
οδηγίας 2003/86/ΕΚ·
7) «υψηλά επαγγελματικά προσόντα»: τα προσόντα που πιστοποιούνται από τίτλο σπουδών τριτοβάθμιας εκπαίδευσης ή υψηλές 
επαγγελματικές δεξιότητες·
8) «τίτλοι σπουδών τριτοβάθμιας εκπαίδευσης»: διπλώματα, πιστοποιητικά ή άλλοι τίτλοι τυπικών προσόντων, που έχουν εκδοθεί 
από αρμόδια αρχή, διά των οποίων πιστοποιείται η επιτυχής ολοκλήρωση προγράμματος εκπαίδευσης που έπεται της 
δευτεροβάθμιας ή ισοδύναμου προγράμματος της τριτοβάθμιας εκπαίδευσης, δηλαδή μιας δέσμης μαθημάτων που 
παρέχονται από εκπαιδευτικό ίδρυμα, το οποίο αναγνωρίζεται ως ίδρυμα τριτοβάθμιας εκπαίδευσης ή ισοδύναμο 
εκπαιδευτικό ίδρυμα τριτοβάθμιας εκπαίδευσης από το κράτος στο οποίο βρίσκεται, εφόσον οι σπουδές που απαιτήθηκαν για 
την απόκτηση των προσόντων αυτών διήρκεσαν τουλάχιστον τρία έτη και αντιστοιχούν τουλάχιστον στο επίπεδο 6 της 
ταξινόμησης ISCED 2011 ή, κατά περίπτωση, στο επίπεδο 6 του ΕΠΕΠ, σύμφωνα με το εθνικό δίκαιο·EL Επίσημη Εφημερίδα της Ευρωπαϊκής Ένωσης L 382/12 28.10.2021  9) «υψηλές επαγγελματικές δεξιότητες» νοούνται:
α)όσον αφορά τα επαγγέλματα που απαριθμούνται στο παράρτημα I: γνώσεις, δεξιότητες και ικανότητες που πιστοποιούνται 
με επαγγελματική εμπειρία επιπέδου ανάλογου με τίτλο σπουδών τριτοβάθμιας εκπαίδευσης, οι οποίες είναι σχετικές με το 
επάγγελμα ή τον τομέα που προσδιορίζεται στη σύμβαση εργασίας ή τη δεσμευτική προσφορά εργασίας και έχουν 
αποκτηθεί κατά τη διάρκεια της περιόδου που ορίζεται στο παράρτημα I για κάθε αντίστοιχο επάγγελμα·
β)όσον αφορά άλλα επαγγέλματα, μόνον εφόσον προβλέπεται από το εθνικό δίκαιο ή τις εθνικές διαδικασίες, γνώσεις, 
δεξιότητες και ικανότητες που πιστοποιούνται με επαγγελματική εμπειρία τουλάχιστον πέντε ετών, επιπέδου ανάλογου με 
τίτλο σπουδών τριτοβάθμιας εκπαίδευσης, οι οποίες είναι σχετικές με το επάγγελμα ή τον τομέα που προσδιορίζεται στη 
σύμβαση εργασίας ή τη δεσμευτική προσφορά εργασίας·
10) «επαγγελματική εμπειρία»: η πραγματική και νόμιμη άσκηση του συγκεκριμένου επαγγέλματος·
11) «κατοχυρωμένο επάγγελμα»: το νομοθετικά κατοχυρωμένο επάγγελμα όπως ορίζεται στο άρθρο 3 παράγραφος 1 στοιχείο α) 
της οδηγίας 2005/36/ΕΚ·
12) «μη κατοχυρωμένο επάγγελμα»: επάγγελμα το οποίο δεν είναι νομοθετικά κατοχυρωμένο·
13) «επιχειρηματική δραστηριότητα»: προσωρινή δραστηριότητα που σχετίζεται άμεσα με τα επιχειρηματικά συμφέροντα του 
εργοδότη και τα επαγγελματικά καθήκοντα του κατόχου της Μπλε Κάρτας της ΕΕ με βάση τη σύμβαση εργασίας στο πρώτο 
κράτος μέλος, συμπεριλαμβανομένων της συμμετοχής σε εσωτερικές ή εξωτερικές επαγγελματικές συναντήσεις, της 
συμμετοχής σε συνέδρια ή σεμινάρια, της διαπραγμάτευσης επιχειρηματικών συμφωνιών, της ανάληψης δραστηριοτήτων 
πωλήσεων ή μάρκετινγκ, της διερεύνησης επιχειρηματικών ευκαιριών ή της παρακολούθησης και της λήψης κατάρτισης·
14) «διεθνής προστασία»: διεθνής προστασία όπως ορίζεται στο άρθρο 2 στοιχείο α) της οδηγίας 2011/95/ΕΕ.
Άρθρο 3
Πεδίο εφαρμογής
1. Η παρούσα οδηγία εφαρμόζεται σε υπηκόους τρίτων χωρών που υποβάλλουν αίτηση εισδοχής ή έχουν γίνει δεκτοί στην 
επικράτεια κράτους μέλους για τους σκοπούς της απασχόλησης υψηλής ειδίκευσης δυνάμει της παρούσας οδηγίας.
2. Η παρούσα οδηγία δεν εφαρμόζεται σε υπηκόους τρίτων χωρών:
α) οι οποίοι ζητούν διεθνή προστασία και αναμένουν απόφαση σχετικά με το καθεστώς τους ή είναι δικαιούχοι προσωρινής 
προστασίας σύμφωνα με την οδηγία 2001/55/ΕΚ του Συμβουλίου (23)σε ένα κράτος μέλος·
β) οι οποίοι ζητούν προστασία σύμφωνα με το εθνικό δίκαιο, τις διεθνείς υποχρεώσεις ή την πρακτική ενός κράτους μέλους και 
αναμένουν απόφαση σχετικά με το καθεστώς τους, ή είναι δικαιούχοι προστασίας σύμφωνα με το εθνικό δίκαιο, τις διεθνείς 
υποχρεώσεις ή την πρακτική ενός κράτους μέλους·
γ) οι οποίοι υποβάλλουν αίτηση για διαμονή σε κράτος μέλος ως ερευνητές κατά την έννοια της οδηγίας (ΕΕ) 2016/801 με 
σκοπό να υλοποιήσουν ερευνητικό έργο·
δ) οι οποίοι απολαύουν του ενωσιακού καθεστώτος του επί μακρόν διαμένοντος σε κράτος μέλος, σύμφωνα με την οδηγία 
2003/109/ΕΚ και ασκούν το δικαίωμά τους να διαμένουν σε άλλο κράτος μέλος προκειμένου να ασκήσουν μισθωτή ή 
ανεξάρτητη οικονομική δραστηριότητα·
ε) οι οποίοι εισέρχονται σε κράτος μέλος βάσει δεσμεύσεων που περιλαμβάνονται σε διεθνή συμφωνία για τη διευκόλυνση της 
εισόδου και προσωρινής διαμονής ορισμένων κατηγοριών φυσικών προσώπων σε σχέση με εμπορικές και επενδυτικές 
δραστηριότητες, εξαιρουμένων των υπηκόων τρίτων χωρών οι οποίοι έχουν γίνει δεκτοί στην επικράτεια κράτους μέλους ως 
ενδοεταιρικά μετατιθέμενοι εργαζόμενοι σύμφωνα με την οδηγία 2014/66/ΕΕ·
στ) των οποίων η απέλαση έχει ανασταλεί για πραγματικούς ή νομικούς λόγους·
(23)Οδηγία 2001/55/ΕΚ του Συμβουλίου, της 20ής Ιουλίου 2001, σχετικά με τις ελάχιστες προδιαγραφές παροχής προσωρινής προστασίας σε 
περίπτωση μαζικής εισροής εκτοπισθέντων και μέτρα για τη δίκαιη κατανομή των βαρών μεταξύ κρατών μελών όσον αφορά την υποδοχή και 
την αντιμετώπιση των συνεπειών της υποδοχής αυτών των ατόμων (ΕΕ L 212 της 7.8.2001, σ. 12).EL Επίσημη Εφημερίδα της Ευρωπαϊκής Ένωσης 28.10.2021 L 382/13  ζ) οι οποίοι καλύπτονται από την οδηγία 96/71/ΕΚ κατά τη διάρκεια της απόσπασής τους στην επικράτεια του οικείου κράτους 
μέλους· ή
η) οι οποίοι, βάσει συμφωνιών μεταξύ της Ένωσης και των κρατών μελών, αφενός, και τρίτων χωρών, αφετέρου, ως υπήκοοι των 
εν λόγω τρίτων χωρών, απολαύουν δικαιωμάτων ελεύθερης κυκλοφορίας ισοδύναμων με εκείνα των πολιτών της Ένωσης.
3. Η παρούσα οδηγία δεν θίγει το δικαίωμα κρατών μελών να εκδίδουν άδειες διαμονής πέραν της Μπλε Κάρτας της ΕΕ για τους 
σκοπούς της απασχόλησης υψηλής ειδίκευσης. Αυτές οι άδειες διαμονής δεν παρέχουν δικαίωμα διαμονής στα άλλα κράτη μέλη 
όπως προβλέπεται στην παρούσα οδηγία.
Άρθρο 4
Ευνοϊκότερες διατάξεις
1. Η παρούσα οδηγία ισχύει με την επιφύλαξη ευνοϊκότερων διατάξεων:
α)του δικαίου της Ένωσης, συμπεριλαμβανομένων των διμερών ή πολυμερών συμφωνιών που συνάπτονται μεταξύ της Ένωσης ή 
της Ένωσης και των κρατών μελών της, αφενός, και μίας ή περισσότερων τρίτων χωρών, αφετέρου· και
β)διμερών ή πολυμερών συμφωνιών που συνάπτονται μεταξύ ενός ή περισσοτέρων κρατών μελών και μίας ή περισσότερων τρίτων 
χωρών.
2. Η παρούσα οδηγία δεν θίγει το δικαίωμα των κρατών μελών να θεσπίζουν ή να διατηρούν ευνοϊκότερες διατάξεις σε σχέση με 
το άρθρο 8 παράγραφος 5, το άρθρο 11, το άρθρο 15 παράγραφος 4, τα άρθρα 16 και 17 και το άρθρο 18 παράγραφος 4.
ΚΕΦΑΛΑΙΟ II
ΚΡΙΤΉΡΙΑ ΕΙΣΔΟΧΉΣ, ΆΡΝΗΣΗΣ ΚΑΙ ΑΝΆΚΛΗΣΗΣ
Άρθρο 5
Κριτήρια εισδοχής
1. Όσον αφορά την εισδοχή υπηκόου τρίτης χώρας δυνάμει της παρούσας οδηγίας, ο αιτών Μπλε Κάρτα της ΕΕ:
α)προσκομίζει έγκυρη σύμβαση εργασίας ή, όπως προβλέπεται στο εθνικό δίκαιο, δεσμευτική προσφορά εργασίας που αφορά 
απασχόληση υψηλής ειδίκευσης για περίοδο τουλάχιστον έξι μηνών στο οικείο κράτος μέλος·
β)για τα μη νομοθετικά κατοχυρωμένα επαγγέλματα, προσκομίζει έγγραφα που πιστοποιούν τα συναφή υψηλά επαγγελματικά 
προσόντα αναφορικά με την εργασία που πρέπει να εκτελέσει·
γ)για τα νομοθετικά κατοχυρωμένα επαγγέλματα, προσκομίζει έγγραφα που πιστοποιούν ότι πληροί τις προϋποθέσεις που 
καθορίζονται από το εθνικό δίκαιο για την άσκηση από τους πολίτες της Ένωσης του νομοθετικά κατοχυρωμένου 
επαγγέλματος που προσδιορίζεται στη σύμβαση εργασίας ή στη δεσμευτική προσφορά εργασίας, σύμφωνα με το εθνικό δίκαιο·
δ)προσκομίζει έγκυρο ταξιδιωτικό έγγραφο, κατά τα οριζόμενα στο εθνικό δίκαιο, και, εφόσον απαιτείται, αίτηση θεώρησης, 
έγκυρη θεώρηση ή, κατά περίπτωση, έγκυρη άδεια διαμονής ή έγκυρη θεώρηση μακράς διαμονής·
ε)παρέχει αποδεικτικά στοιχεία για την ύπαρξη ή, εφόσον αυτό προβλέπεται από το εθνικό δίκαιο, για την υποβολή αίτησης 
ασφαλιστικής κάλυψης ασθενείας του αιτούντος έναντι όλων των κινδύνων που συνήθως καλύπτονται για τους υπηκόους του 
οικείου κράτους μέλους, όσον αφορά τις περιόδους κατά τις οποίες δεν του παρέχονται, λόγω της σύμβασης εργασίας του ή 
σε συνδυασμό με αυτήν, ανάλογη ασφαλιστική κάλυψη ή αντίστοιχο δικαίωμα σε επιδόματα.
2. Τα κράτη μέλη απαιτούν να πληρούνται οι προϋποθέσεις των εφαρμοστέων νομοθετικών διατάξεων, συλλογικών συμβάσεων 
ή πρακτικών στους σχετικούς επαγγελματικούς κλάδους για την απασχόληση υψηλής ειδίκευσης.EL Επίσημη Εφημερίδα της Ευρωπαϊκής Ένωσης L 382/14 28.10.2021  3. Εκτός από τις απαιτήσεις που ορίζονται στις παραγράφους 1 και 2, ο ακαθάριστος ετήσιος μισθός που απορρέει από το 
μηνιαίο ή ετήσιο μισθό, όπως αυτός προσδιορίζεται στη σύμβαση εργασίας ή τη δεσμευτική προσφορά εργασίας, δεν πρέπει να 
είναι κατώτερος από το εθνικό κατώτατο όριο μισθού, το οποίο καθορίζεται και δημοσιεύεται για το σκοπό αυτόν από το οικείο 
κράτος μέλος.
Το κατώτατο όριο μισθού που αναφέρεται στο πρώτο εδάφιο καθορίζεται από το οικείο κράτος μέλος, κατόπιν διαβούλευσης με 
τους κοινωνικούς εταίρους, σύμφωνα με τις εθνικές πρακτικές Ισούται τουλάχιστον με μια φορά επί του μέσου ακαθάριστου 
ετησίου μισθού στο οικείο κράτος μέλος, αλλά όχι υψηλότερο από 1,6 φορές αυτού.
4. Κατά παρέκκλιση της παραγράφου 3 ως προς την απασχόληση σε επαγγέλματα, στα οποία υπάρχει ιδιαίτερη ανάγκη για 
εργαζομένους από τρίτες χώρες και τα οποία εντάσσονται στις κλάσεις 1 και 2 της ταξινόμησης ISCO, το κράτος μέλος δύναται 
να εφαρμόζει χαμηλότερο κατώτατο όριο μισθού, που είναι τουλάχιστον 80 % του κατώτατου ορίου μισθού που καθορίζεται από 
το εν λόγω κράτος μέλος, σύμφωνα με την παράγραφο 3, υπό την προϋπόθεση ότι αυτό το κατώτερο όριο μισθού δεν είναι 
χαμηλότερο από μια φορά επί του μέσου ακαθάριστου ετησίου μισθού του εν λόγω κράτους μέλους.
5. Κατά παρέκκλιση της παραγράφου 3 ως προς τους υπηκόους τρίτων χωρών που έχουν στην κατοχή τους τίτλο σπουδών 
τριτοβάθμιας εκπαίδευσης, τον οποίο έχουν αποκτήσει σε χρονικό διάστημα όχι μεγαλύτερο των τριών ετών πριν την υποβολή της 
αίτησης για Μπλε Κάρτα της ΕΕ, το κράτος μέλος δύναται να εφαρμόσει χαμηλότερο κατώτατο όριο μισθού, που είναι τουλάχιστον 
80 % του κατώτατου ορίου μισθού, όπως αυτό καθορίζεται από το κράτος μέλος, σύμφωνα με την παράγραφο 3, υπό την 
προϋπόθεση ότι δεν είναι χαμηλότερο από μια φορά επί του μέσου ακαθάριστου ετησίου μισθού στο οικείο κράτος μέλος.
Κατά την ανανέωση της Μπλε Κάρτας της ΕΕ, η οποία έχει εκδοθεί κατά τη διάρκεια της περιόδου των τριών ετών, το κατώτατο όριο 
μισθού που αναφέρεται στο πρώτο εδάφιο συνεχίζει να εφαρμόζεται, εφόσον:
α)η αρχική χρονική περίοδος των τριών ετών δεν έχει παρέλθει· ή
β)η χρονική περίοδος των 24 μηνών μετά την πρώτη έκδοση της Μπλε Κάρτας της ΕΕ δεν έχει παρέλθει.
6. Όταν μια αίτηση για Μπλε Κάρτα της ΕΕ αφορά υπήκοο τρίτης χώρας, ο οποίος έχει στην κατοχή του μια εθνική άδεια 
διαμονής για το σκοπό υψηλά ειδικευμένης απασχόλησης, εκδοθείσα από το ίδιο κράτος μέλος, τότε το εν λόγω κράτος μέλος:
α)δεν απαιτεί από τον αιτούντα να προσκομίσει τα έγγραφα της παραγράφου 1 στοιχεία β) ή γ), εάν τα συναφή υψηλά 
επαγγελματικά προσόντα είχαν ήδη επαληθευθεί κατά τη διαδικασία υποβολής της αίτησης για την εθνική άδεια διαμονής·
β)δεν απαιτεί από τον αιτούντα να προσκομίσει τα αποδεικτικά στοιχεία που προβλέπονται στην παράγραφο 1 στοιχείο ε) του 
παρόντος άρθρου, εκτός εάν η αίτηση υποβάλλεται στο πλαίσιο αλλαγής απασχόλησης, οπότε εφαρμόζεται αναλόγως το 
άρθρο 15· και
γ)δεν εφαρμόζει το άρθρο 7 παράγραφος 2 στοιχείο α), εκτός εάν η αίτηση υποβάλλεται στο πλαίσιο αλλαγής απασχόλησης, 
οπότε εφαρμόζεται αναλόγως το άρθρο 15.
7. Τα κράτη μέλη δύνανται να απαιτούν από τον ενδιαφερόμενο υπήκοο τρίτης χώρας να παράσχει τη διεύθυνσή του εντός της 
επικράτειάς τους.
Όταν σύμφωνα με το δίκαιο ενός κράτους μέλους απαιτείται η παροχή της διεύθυνσης κατά το χρόνο υποβολής της αίτησης και ο 
ενδιαφερόμενος υπήκοος τρίτης χώρας δεν γνωρίζει ακόμη τη μελλοντική του διεύθυνση, τα κράτη μέλη αποδέχονται μια 
προσωρινή διεύθυνση. Στην περίπτωση αυτή, ο υπήκοος τρίτης χώρας παρέχει τη μόνιμη διεύθυνσή του το αργότερο κατά τον 
χρόνο έκδοσης της Μπλε Κάρτας της ΕΕ σύμφωνα με το άρθρο 9.
Άρθρο 6
Όγκοι εισδοχής
Η παρούσα οδηγία δεν επηρεάζει το δικαίωμα των κρατών μελών να καθορίζουν τους όγκους εισδοχής υπηκόων τρίτων χωρών 
σύμφωνα με το άρθρο 79 παράγραφος 5 ΣΛΕΕ.EL Επίσημη Εφημερίδα της Ευρωπαϊκής Ένωσης 28.10.2021 L 382/15  Άρθρο 7
Λόγοι απόρριψης αίτησης για Μπλε Κάρτα της ΕΕ
1. Ένα κράτος μέλος απορρίπτει αίτηση για Μπλε Κάρτα της ΕΕ εάν:
α)δεν πληρούνται οι προϋποθέσεις που προβλέπονται στο άρθρο 5·
β)τα έγγραφα που υποβάλλονται έχουν αποκτηθεί δολίως ή έχουν πλαστογραφηθεί ή έχουν άλλως νοθευθεί·
γ)ο ενδιαφερόμενος υπήκοος τρίτης χώρας θεωρείται ότι συνιστά απειλή για τη δημόσια τάξη, τη δημόσια ασφάλεια ή τη δημόσια 
υγεία· ή
δ)η επιχείρηση του εργοδότη ιδρύθηκε ή λειτουργεί με κύριο σκοπό τη διευκόλυνση της εισόδου υπηκόων τρίτων χωρών.
2. Ένα κράτος μέλος δύναται να απορρίπτει αίτηση για Μπλε Κάρτα της ΕΕ:
α)όταν οι αρμόδιες αρχές του κράτους μέλους, κατόπιν ελέγχου της κατάστασης της αγοράς εργασίας, για παράδειγμα όταν 
υπάρχει υψηλό επίπεδο ανεργίας, καταλήγουν στο συμπέρασμα ότι η συγκεκριμένη κενή θέση είναι δυνατόν να καλυφθεί από 
εθνικό ή ενωσιακό εργατικό δυναμικό, ή από υπηκόους τρίτων χωρών που διαμένουν νόμιμα στο εν λόγω κράτος μέλος και 
αποτελούν ήδη μέρος του εργατικού δυναμικού του σύμφωνα με το ενωσιακό ή το εθνικό δίκαιο ή από επί μακρόν 
διαμένοντες στην ΕΕ που επιθυμούν να μετακινηθούν στο εν λόγω κράτος μέλος για απασχόληση υψηλής ειδίκευσης σύμφωνα 
με το κεφάλαιο III της οδηγίας 2003/109/ΕΚ·
β)όταν ο εργοδότης δεν εκπληρώνει τις νομικές υποχρεώσεις του όσον αφορά την κοινωνική ασφάλιση, τη φορολογία, τα 
εργασιακά δικαιώματα ή τις συνθήκες εργασίας·
γ)όταν η επιχείρηση του εργοδότη τίθεται ή έχει τεθεί υπό εκκαθάριση σύμφωνα με το εθνικό πτωχευτικό δίκαιο ή δεν ασκείται 
επιχειρηματική δραστηριότητα·
δ)όταν έχουν επιβληθεί κυρώσεις στον εργοδότη για την απασχόληση παράνομα διαμενόντων υπηκόων τρίτων χωρών, σύμφωνα 
με το άρθρο 9 της οδηγίας 2009/52/ΕΚ του Ευρωπαϊκού Κοινοβουλίου και του Συμβουλίου (24), ή λόγω αδήλωτης εργασίας 
ή παράνομης απασχόλησης, σύμφωνα με το εθνικό δίκαιο· ή
ε)προκειμένου να διασφαλισθεί η δεοντολογική πρόσληψη σε επαγγέλματα που πάσχουν από έλλειψη ειδικευμένου προσωπικού 
στις χώρες προέλευσης, συμπεριλαμβανομένων των επαγγελμάτων, τα οποία απαριθμούνται βάσει συμφωνίας για αυτόν το 
σκοπό, είτε, αφενός, μεταξύ της Ένωσης και των κρατών μελών, και, αφετέρου, μίας ή περισσοτέρων τρίτων χωρών, είτε, 
αφενός μεταξύ των κρατών μελών και, αφετέρου, μίας ή περισσοτέρων τρίτων χωρών.
3. Με την επιφύλαξη της παραγράφου 1, κάθε απόφαση απόρριψης αίτησης λαμβάνει υπόψη τις ιδιαιτερότητες της 
συγκεκριμένης περίπτωσης και σέβεται την αρχή της αναλογικότητας.
Άρθρο 8
Λόγοι ανάκλησης ή μη ανανέωσης Μπλε Κάρτας της ΕΕ
1. Ένα κράτος μέλος ανακαλεί ή αρνείται την ανανέωση Μπλε Κάρτας της ΕΕ, όταν:
α)η Μπλε Κάρτα της ΕΕ ή τα έγγραφα που υποβάλλονται έχουν αποκτηθεί δολίως ή έχουν πλαστογραφηθεί ή έχουν άλλως 
νοθευθεί·
β)ο ενδιαφερόμενος υπήκοος τρίτης χώρας δεν διαθέτει πλέον έγκυρη σύμβαση εργασίας για απασχόληση υψηλής ειδίκευσης·
γ)ο ενδιαφερόμενος υπήκοος τρίτης χώρας δεν διαθέτει πλέον τα προσόντα που αναφέρονται στο άρθρο 5 παράγραφος 1 
στοιχεία β) ή γ)· ή
δ)ο μισθός του ενδιαφερόμενου υπηκόου τρίτης χώρας δεν πληροί πλέον το κατώτατο όριο μισθού, όπως καθορίζεται σύμφωνα 
με το άρθρο 5 παράγραφος 3, 4 ή 5, κατά περίπτωση.
2. Ένα κράτος μέλος δύναται να ανακαλέσει ή να αρνηθεί την ανανέωση Μπλε Κάρτας της ΕΕ:
α) για λόγους δημόσιας τάξης, δημόσιας ασφάλειας ή δημόσιας υγείας·
(24)Οδηγία 2009/52/ΕΚ του Ευρωπαϊκού Κοινοβουλίου και του Συμβουλίου, της 18ης Ιουνίου 2009, σχετικά με την επιβολή ελάχιστων 
προτύπων όσον αφορά τις κυρώσεις και τα μέτρα κατά των εργοδοτών που απασχολούν παράνομα διαμένοντες υπηκόους τρίτων χωρών (ΕΕ 
L 168 της 30.6.2009, σ. 24).EL Επίσημη Εφημερίδα της Ευρωπαϊκής Ένωσης L 382/16 28.10.2021  β) κατά περίπτωση, όταν ο εργοδότης δεν εκπληρώνει τις νομικές υποχρεώσεις του όσον αφορά την κοινωνική ασφάλιση, τη 
φορολογία, τα εργασιακά δικαιώματα ή τις συνθήκες εργασίας·
γ) όταν ο κάτοχος Μπλε Κάρτας της ΕΕ δεν διαθέτει επαρκείς πόρους για τη συντήρησή του και, κατά περίπτωση, για τη 
συντήρηση των μελών της οικογένειάς του, χωρίς να προσφεύγει στο σύστημα κοινωνικής πρόνοιας του εν λόγω κράτους 
μέλους·
δ) όταν ο κάτοχος Μπλε Κάρτας της ΕΕ διαμένει στο εν λόγω κράτος μέλος για σκοπούς άλλους από εκείνους, για τους οποίους 
του επιτράπηκε η διαμονή·
ε) όταν παύουν να πληρούνται οι προϋποθέσεις της εφαρμοστέας νομοθεσίας, των συλλογικών συμβάσεων ή πρακτικών στους 
συναφείς επαγγελματικούς κλάδους για την απασχόληση υψηλής ειδίκευσης·
στ) όταν ο κάτοχος Μπλε Κάρτας της ΕΕ δεν έχει συμμορφωθεί με τις σχετικές διαδικασίες όπως προβλέπεται στο άρθρο 15 
παράγραφος 2 στοιχείο α) ή στο άρθρο 15 παράγραφος 3 ή 4·
ζ) όταν ο κάτοχος Μπλε Κάρτας της ΕΕ δεν κατέχει πλέον έγκυρο ταξιδιωτικό έγγραφο, υπό την προϋπόθεση ότι, πριν από την 
ανάκληση της Μπλε Κάρτας της ΕΕ, το εν λόγω κράτος μέλος είχε καθορίσει εύλογη προθεσμία για τον εν λόγω κάτοχο Μπλε 
Κάρτας της ΕΕ προκειμένου να αποκτήσει και να υποβάλλει έγκυρο ταξιδιωτικό έγγραφο· ή
η) όταν ο κάτοχος Μπλε Κάρτας της ΕΕ δεν πληροί τις προϋποθέσεις κινητικότητας βάσει του κεφαλαίου V.
Για τους σκοπούς του στοιχείου γ) του πρώτου εδαφίου, ένα κράτος μέλος αξιολογεί την επάρκεια των πόρων με βάση τη φύση και 
τον τακτικό χαρακτήρα τους και δύναται να λαμβάνει υπόψη το επίπεδο των κατώτατων εθνικών μισθών, του κατώτατου 
εισοδήματος ή των κατώτατων συντάξεων καθώς και τον αριθμό των μελών της οικογένειας του κατόχου της Μπλε Κάρτας της ΕΕ. 
Η αξιολόγηση αυτή λαμβάνει υπόψη τις συνεισφορές των μελών της οικογένειας στο εισόδημα του νοικοκυριού.
3. Κατά παρέκκλιση από την παράγραφο 2 πρώτο εδάφιο στοιχείο στ) του παρόντος άρθρου, η έλλειψη της ανακοίνωσης που 
απαιτείται σύμφωνα με το άρθρο 15 παράγραφος 2 στοιχείο α) ή το άρθρο 15 παράγραφος 3 ή 4 δεν θεωρείται επαρκής λόγος 
ανάκλησης ή μη ανανέωσης της Μπλε Κάρτας της ΕΕ, εάν ο κάτοχος Μπλε Κάρτας της ΕΕ αποδείξει ότι η ανακοίνωση δεν 
διαβιβάσθηκε στις αρμόδιες αρχές για λόγους μη αναγόμενους σε υπαιτιότητά του.
4. Κατά παρέκκλιση από την παράγραφο 1 στοιχεία β) και δ), τα κράτη μέλη δύνανται να αποφασίσουν να μην ανακαλέσουν 
ούτε να αρνηθούν την ανανέωση Μπλε Κάρτας της ΕΕ όταν ο κάτοχος Μπλε Κάρτας της ΕΕ δεν πληροί προσωρινά, σε κάθε 
περίπτωση για διάστημα που δεν υπερβαίνει τους δώδεκα μήνες, τα κριτήρια εισδοχής που ορίζονται στο άρθρο 5 παράγραφος 1 
στοιχείο α), στο άρθρο 5 παράγραφος 3 ή, κατά περίπτωση, στο άρθρο 5 παράγραφος 5 ή 6, λόγω ασθένειας, αναπηρίας ή 
γονικής άδειας.
5. Κατά παρέκκλιση της παραγράφου 1 στοιχεία β) και δ) και της παραγράφου 2 πρώτο εδάφιο στοιχείο γ), η Μπλε Κάρτα της 
ΕΕ δεν ανακαλείται και δεν απορρίπτεται η ανανέωσή της σε περίπτωση ανεργίας του κατόχου Μπλε Κάρτας της ΕΕ, εκτός εάν:
α)ο κάτοχος Μπλε Κάρτας της ΕΕ συγκεντρώνει σωρευτικά περίοδο ανεργίας που υπερβαίνει τους τρεις μήνες και κατέχει Μπλε 
Κάρτα της ΕΕ για λιγότερο από δύο έτη· ή
β)ο κάτοχος Μπλε Κάρτας της ΕΕ συγκεντρώνει σωρευτικά περίοδο ανεργίας που υπερβαίνει τους έξι μήνες και κατέχει Μπλε 
Κάρτα της ΕΕ για τουλάχιστον δύο έτη.
Τα κράτη μέλη δύνανται να επιτρέπουν τη σωρευτική συγκέντρωση μεγαλύτερων περιόδων ανεργίας πριν από την ανάκληση ή τη μη 
ανανέωση της Μπλε Κάρτας της ΕΕ.
6. Όταν ένα κράτος μέλος προτίθεται να ανακαλέσει ή να μην ανανεώσει την Μπλε Κάρτα της ΕΕ σύμφωνα με την παράγραφο 2 
πρώτο εδάφιο στοιχείο β) ή ε), η αρμόδια αρχή ενημερώνει εκ των προτέρων τον κάτοχο Μπλε Κάρτας της ΕΕ και καθορίζει εύλογη 
προθεσμία διάρκειας τουλάχιστον τριών μηνών Μπλε Κάρτα προκειμένου ο κάτοχος Μπλε Κάρτας της ΕΕ να αναζητήσει νέα 
απασχόληση, με την επιφύλαξη των προϋποθέσεων που ορίζονται στο άρθρο 15 παράγραφοι 1, 2 και 3. Η περίοδος αναζήτησης 
απασχόλησης ορίζεται σε τουλάχιστον έξι μήνες όταν ο κάτοχος Μπλε Κάρτας της ΕΕ εργαζόταν προηγουμένως για τουλάχιστον 
δύο έτη.
7. Με την επιφύλαξη της παραγράφου 1, κάθε απόφαση ανάκλησης ή άρνησης της ανανέωσης Μπλε Κάρτας της ΕΕ λαμβάνει 
υπόψη τις ιδιαιτερότητες της συγκεκριμένης περίπτωσης και σέβεται την αρχή της αναλογικότητας.EL Επίσημη Εφημερίδα της Ευρωπαϊκής Ένωσης 28.10.2021 L 382/17  ΚΕΦΑΛΑΙΟ III
ΜΠΛΕ ΚΆΡΤΑ ΤΗΣ ΕΕ ΚΑΙ ΔΙΑΔΙΚΑΣΊΑ
Άρθρο 9
Μπλε Κάρτα της ΕΕ
1. Όταν ο υπήκοος τρίτης χώρας πληροί τα κριτήρια που ορίζονται στο άρθρο 5 και εφόσον δεν συντρέχει λόγος απόρριψης 
βάσει του άρθρου 7, του χορηγείται Μπλε Κάρτα της ΕΕ.
Εάν ένα κράτος μέλος εκδίδει μόνο άδειες διαμονής στο έδαφός του και ο υπήκοος τρίτης χώρας πληροί όλες τις προϋποθέσεις 
εισδοχής που ορίζονται στην παρούσα οδηγία, το οικείο κράτος μέλος του χορηγεί την απαιτούμενη θεώρηση για την απόκτηση 
Μπλε Κάρτας της ΕΕ.
2. Τα κράτη μέλη ορίζουν μία σταθερή περίοδο ισχύος της Μπλε Κάρτας της ΕΕ, η οποία είναι διάρκειας τουλάχιστον 24 
μηνών. Εάν η σύμβαση εργασίας του κατόχου Μπλε Κάρτας της ΕΕ καλύπτει μικρότερη περίοδο, η Μπλε Κάρτα της ΕΕ ισχύει 
τουλάχιστον για τη διάρκεια της σύμβασης εργασίας προσαυξημένη κατά τρεις, αλλά όχι για χρονικό διάστημα που υπερβαίνει τη 
σταθερή περίοδο που αναφέρεται στο πρώτο εδάφιο. Εντούτοις, εάν η περίοδος ισχύος του ταξιδιωτικού εγγράφου του κατόχου 
Μπλε Κάρτας της ΕΕ είναι μικρότερη από την περίοδο ισχύος της Μπλε Κάρτας της ΕΕ που θα εφαρμόζεται σύμφωνα με το πρώτο 
ή το δεύτερο εδάφιο, η Μπλε Κάρτα της ΕΕ ισχύει τουλάχιστον για την περίοδο ισχύος του ταξιδιωτικού εγγράφου.
3. Η Μπλε Κάρτα της ΕΕ εκδίδεται από τις αρμόδιες αρχές του οικείου κράτους μέλους με τη χρήση του ενιαίου τύπου που 
ορίζεται στον κανονισμό (ΕΚ) αριθ. 1030/2002. Σύμφωνα με το στοιχείο α) σημείο 12) του παραρτήματος του εν λόγω 
κανονισμού, τα κράτη μέλη δύνανται να αναγράφουν στη Μπλε Κάρτα της ΕΕ τις προϋποθέσεις πρόσβασης στην αγορά εργασίας, 
όπως ορίζεται στο άρθρο 15 παράγραφος 1 της παρούσας οδηγίας. Στο πεδίο «κατηγορία άδειας» της άδειας διαμονής, τα κράτη 
μέλη αναγράφουν «Μπλε Κάρτα της ΕΕ».
Τα κράτη μέλη δύνανται να παρέχουν πρόσθετες πληροφορίες σχετικά με την εργασιακή σχέση του κατόχου Μπλε Κάρτας της ΕΕ 
σε έντυπη μορφή ή να αποθηκεύουν τέτοια δεδομένα σε ηλεκτρονική μορφή, σύμφωνα με το άρθρο 4 του κανονισμού (ΕΚ) 
αριθ. 1030/2002 και στο στοιχείο α) σημείο 16) του παραρτήματός του.
4. Όταν ένα κράτος μέλος χορηγεί Μπλε Κάρτα της ΕΕ σε υπήκοο τρίτης χώρας στον οποίο έχει παράσχει διεθνή προστασία, 
αναγράφει την ακόλουθη παρατήρηση στην Μπλε Κάρτα της ΕΕ που εκδόθηκε στον εν λόγω υπήκοο τρίτης χώρας κάτω από τον 
τίτλο «Παρατηρήσεις»: «Χορηγήθηκε διεθνής προστασία από [όνομα του κράτους μέλους] στις [ημερομηνία]». Εάν το εν λόγω 
κράτος μέλος ανακαλέσει τη διεθνή προστασία που απολαμβάνει ο κάτοχος Μπλε Κάρτας της ΕΕ, εκδίδει, κατά περίπτωση, νέα 
Μπλε Κάρτα της ΕΕ που δεν περιέχει την παρατήρηση αυτή.
5. Όταν Μπλε Κάρτα της ΕΕ εκδίδεται από ένα κράτος μέλος για υπήκοο τρίτης χώρας ο οποίος απολαύει διεθνούς προστασίας 
σε άλλο κράτος μέλος, το κράτος μέλος που εκδίδει την Μπλε Κάρτα της ΕΕ αναγράφει την ακόλουθη παρατήρηση στην Μπλε 
Κάρτα της ΕΕ που εκδόθηκε στον εν λόγω υπήκοο τρίτης χώρας κάτω από τον τίτλο «Παρατηρήσεις»: «Χορηγήθηκε διεθνής 
προστασία από [όνομα του κράτους μέλους] στις [ημερομηνία]».
Πριν το κράτος μέλος καταχωρίσει την παρατήρηση αυτή, ενημερώνει το κράτος μέλος που θα αναφέρεται στην παρατήρηση 
σχετικά με την πρόθεση έκδοσης της Μπλε Κάρτας της ΕΕ και ζητεί από το εν λόγω κράτος μέλος να επιβεβαιώσει ότι ο κάτοχος 
της Μπλε Κάρτας της ΕΕ εξακολουθεί να είναι δικαιούχος διεθνούς προστασίας. Το κράτος μέλος που θα αναφέρεται στην 
παρατήρηση παρέχει απάντηση το αργότερο εντός μηνός από την παραλαβή της αίτησης παροχής πληροφοριών. Αν η διεθνής 
προστασία έχει ανακληθεί με τελεσίδικη απόφαση, το κράτος μέλος που εκδίδει την Μπλε Κάρτα της ΕΕ δεν αναγράφει την εν 
λόγω παρατήρηση.
Εάν, σύμφωνα με τις σχετικές διεθνείς πράξεις ή το εθνικό δίκαιο, η ευθύνη για τη διεθνή προστασία του κατόχου της Μπλε Κάρτας 
της ΕΕ μεταφέρθηκε στο κράτος μέλος αφού αυτό εξέδωσε την Μπλε Κάρτα της ΕΕ σύμφωνα με το πρώτο εδάφιο της παρούσας 
παραγράφου, το εν λόγω κράτος μέλος τροποποιεί καταλλήλως την παρατήρηση εντός τριών μηνών από τη μεταβίβαση.
6. Όταν η Μπλε Κάρτα της ΕΕ εκδίδεται από κράτος μέλος βάσει υψηλών επαγγελματικών δεξιοτήτων σε επαγγέλματα που δεν 
απαριθμούνται στο παράρτημα I, το κράτος μέλος που εκδίδει την Μπλε Κάρτα της ΕΕ αναγράφει την ακόλουθη παρατήρηση στην 
εν λόγω Μπλε Κάρτα της ΕΕ κάτω από τον τίτλο «Παρατηρήσεις»: «[Επαγγέλματα που δεν απαριθμούνται στο παράρτημα I]».EL Επίσημη Εφημερίδα της Ευρωπαϊκής Ένωσης L 382/18 28.10.2021  7. Κατά τη διάρκεια ισχύος της, η Μπλε Κάρτα της ΕΕ παρέχει στον κάτοχό της το δικαίωμα:
α)να εισέρχεται, να εισέρχεται εκ νέου και να διαμένει στην επικράτεια του κράτους μέλους που εξέδωσε την Μπλε Κάρτα της ΕΕ· 
και
β)να απολαμβάνει τα δικαιώματα που προβλέπονται στην παρούσα οδηγία.
Άρθρο 10
Αιτήσεις εισδοχής
1. Τα κράτη μέλη καθορίζουν εάν οι αιτήσεις για Μπλε Κάρτα της ΕΕ υποβάλλονται από τον υπήκοο τρίτης χώρας ή από τον 
εργοδότη. Εναλλακτικά, τα κράτη μέλη δύνανται να επιτρέψουν οι αιτήσεις να υποβάλλονται από οποιονδήποτε από τους δύο.
2. Μια αίτηση για Μπλε Κάρτα της ΕΕ λαμβάνεται υπόψη και εξετάζεται είτε όταν ο ενδιαφερόμενος υπήκοος τρίτης χώρας 
διαμένει εκτός της επικράτειας του κράτους μέλους στο οποίο επιθυμεί την εισδοχή του είτε όταν αυτός διαμένει ήδη στην 
επικράτεια του εν λόγω κράτους μέλους ως κάτοχος έγκυρης άδειας διαμονής ή θεώρησης μακράς διάρκειας.
3. Κατά παρέκκλιση από την παράγραφο 2, ένα κράτος μέλος δύναται να δεχθεί, σύμφωνα με το εθνικό του δίκαιο, αίτηση για 
Μπλε Κάρτα της ΕΕ που υποβάλλεται από υπήκοο τρίτης χώρας ο οποίος δεν είναι κάτοχος έγκυρης άδειας διαμονής ή θεώρησης 
μακράς διαμονής, αλλά βρίσκεται νόμιμα στην επικράτειά του.
Άρθρο 11
Διαδικαστικές εγγυήσεις
1. Οι αρμόδιες αρχές των οικείων κρατών μελών εκδίδουν απόφαση για την αίτηση χορήγησης Μπλε Κάρτας της ΕΕ και 
ενημερώνουν γραπτώς τον αιτούντα, σύμφωνα με τις διαδικασίες κοινοποίησης που θεσπίζονται στο δίκαιο του εν λόγω κράτους 
μέλους. Η εν λόγω απόφαση εκδίδεται και κοινοποιείται το συντομότερο δυνατόν, αλλά όχι αργότερα από 90 ημέρες από την 
ημερομηνία υποβολής πλήρους αίτησης.
Όταν ο εργοδότης έχει αναγνωριστεί σύμφωνα με το άρθρο 13, η απόφαση σχετικά με την αίτηση για Μπλε Κάρτα της ΕΕ εκδίδεται 
και κοινοποιείται το συντομότερο δυνατόν, αλλά όχι αργότερα από 30 ημέρες από την ημερομηνία υποβολής πλήρους αίτησης.
2. Εάν τα έγγραφα που υποβάλλονται ή οι πληροφορίες που παρέχονται με την αίτηση είναι ανεπαρκή ή ελλιπή, οι αρμόδιες 
αρχές ενημερώνουν τον αιτούντα για τα απαιτούμενα συμπληρωματικά έγγραφα ή πληροφορίες και καθορίζουν εύλογη προθεσμία 
για την υποβολή ή παροχή τους. Η περίοδος που αναφέρεται στην παράγραφο 1 αναστέλλεται μέχρις ότου οι αρχές λάβουν τα 
συμπληρωματικά έγγραφα ή τις απαιτούμενες πληροφορίες. Εάν τα συμπληρωματικά έγγραφα ή οι απαιτούμενες πληροφορίες δεν 
προσκομισθούν εντός της εν λόγω προθεσμίας, η αίτηση δύναται να απορριφθεί.
3. Κάθε απόφαση απόρριψης αίτησης για Μπλε Κάρτα της ΕΕ, ανάκλησης Μπλε Κάρτας της ΕΕ ή μη ανανέωσης Μπλε Κάρτας 
της ΕΕ κοινοποιείται γραπτώς στον ενδιαφερόμενο υπήκοο τρίτης χώρας και, κατά περίπτωση, στον εργοδότη του σύμφωνα με τις 
διαδικασίες κοινοποίησης που ορίζονται στο σχετικό εθνικό δίκαιο. Η κοινοποίηση προσδιορίζει τους λόγους της απόφασης και 
την αρμόδια αρχή στην οποία μπορεί να ασκηθεί ένδικο μέσο καθώς και την προθεσμία για την άσκησή του. Τα κράτη μέλη 
παρέχουν αποτελεσματικά ένδικα βοηθήματα, σύμφωνα με το εθνικό δίκαιο.
4. Παρέχεται στον αιτούντα το δικαίωμα να υποβάλει αίτηση για την ανανέωση της Μπλε Κάρτας της ΕΕ πριν τη λήξη ισχύος 
αυτής. Τα κράτη μέλη δύνανται να ορίζουν προθεσμία όχι μεγαλύτερη από 90 ημέρες πριν τη λήξη ισχύος της Μπλε Κάρτας της 
ΕΕ για την υποβολή αίτησης ανανέωσης.
5. Όταν η διάρκεια ισχύος της Μπλε Κάρτας της ΕΕ λήγει κατά τη διάρκεια της διαδικασίας ανανέωσης, τα κράτη μέλη 
επιτρέπουν στον υπήκοο τρίτης χώρας να παραμείνει στην επικράτειά τους σαν να ήταν κάτοχος Μπλε Κάρτας της ΕΕ έως ότου οι 
αρμόδιες αρχές εκδώσουν απόφαση σχετικά με την αίτηση ανανέωσης.EL Επίσημη Εφημερίδα της Ευρωπαϊκής Ένωσης 28.10.2021 L 382/19  6. Όταν τα κράτη μέλη εκδίδουν εθνικές άδειες διαμονής με σκοπό την απασχόληση υψηλής ειδίκευσης, παρέχουν στους 
κατόχους Μπλε Κάρτας της ΕΕ τις ίδιες διαδικαστικές εγγυήσεις με εκείνες που προβλέπονται στο εθνικό τους καθεστώς, εφόσον 
οι διαδικαστικές εγγυήσεις στο πλαίσιο αυτών των εθνικών καθεστώτων είναι ευνοϊκότερες από εκείνες που προβλέπονται στις 
παραγράφους 1 έως 5.
Άρθρο 12
Τέλη
Τα κράτη μέλη δύνανται να απαιτούν την καταβολή τελών για τη διεκπεραίωση των αιτήσεων σύμφωνα με την παρούσα οδηγία. Το 
επίπεδο των τελών που επιβάλλονται από ένα κράτος μέλος για τη διεκπεραίωση των αιτήσεων δεν πρέπει να είναι δυσανάλογα 
υψηλό ή υπερβολικό.
Όταν τα κράτη μέλη εκδίδουν εθνικές άδειες διαμονής με σκοπό την απασχόληση υψηλής ειδίκευσης, δεν απαιτούν από τους 
αιτούντες για Μπλε Κάρτα της ΕΕ να καταβάλουν υψηλότερα τέλη από εκείνα που επιβάλλονται στους αιτούντες για εθνικές άδειες.
Άρθρο 13
Αναγνωρισμένοι εργοδότες
1. Τα κράτη μέλη δύνανται να προβλέψουν διαδικασίες αναγνώρισης για εργοδότες, σύμφωνα με το εθνικό τους δίκαιο ή τη 
διοικητική πρακτική για τους σκοπούς απλουστευμένης διαδικασίας απόκτησης Μπλε Κάρτας της ΕΕ.
Εάν ένα κράτος μέλος προβλέψει τέτοιες διαδικασίες αναγνώρισης, παρέχει σαφή και διαφανή πληροφόρηση στους 
ενδιαφερόμενους εργοδότες όσον αφορά, μεταξύ άλλων, τους όρους και τα κριτήρια αναγνώρισης, την περίοδο ισχύος της 
αναγνώρισης και τις συνέπειες της μη συμμόρφωσης με τους όρους αναγνώρισης, συμπεριλαμβανομένων της ενδεχόμενης 
ανάκλησης ή μη ανανέωσης της αναγνώρισης, καθώς και ενδεχόμενων κυρώσεων που επιβάλλονται.
Οι διαδικασίες αναγνώρισης δεν συνεπάγονται δυσανάλογα ή υπερβολικά διοικητικά βάρη ή έξοδα για τους εργοδότες, ιδίως για 
τις μικρές και μεσαίες επιχειρήσεις.
2. Οι απλουστευμένες διαδικασίες περιλαμβάνουν τη διεκπεραίωση των αιτήσεων, σύμφωνα με το άρθρο 11 παράγραφος 1 
τρίτο εδάφιο. Οι αιτούντες απαλλάσσονται από την υποχρέωση υποβολής ή προσκόμισης ενός ή περισσότερων αποδεικτικών 
στοιχείων που αναφέρονται στο άρθρο 5 παράγραφος 1 στοιχείο β) ή ε), ή στο άρθρο 5 παράγραφος 7.
3. Τα κράτη μέλη δύνανται να αρνηθούν να αναγνωρίσουν έναν εργοδότη δυνάμει της παραγράφου 1 εάν έχει επιβληθεί 
κύρωση στον εν λόγω εργοδότη για:
α)την απασχόληση παράνομα διαμενόντων υπηκόων τρίτων χωρών σύμφωνα με την οδηγία 2009/52/ΕΚ·
β)αδήλωτη εργασία ή παράνομη απασχόληση βάσει του εθνικού δικαίου· ή
γ)μη εκπλήρωση των νομικών του υποχρεώσεων όσον αφορά την κοινωνική ασφάλιση, τη φορολογία, τα εργασιακά δικαιώματα ή 
τις συνθήκες εργασίας.
Κάθε απόφαση άρνησης της αναγνώρισης εργοδότη λαμβάνει υπόψη τις ιδιαιτερότητες της συγκεκριμένης περίπτωσης, 
συμπεριλαμβανομένου του χρόνου που παρήλθε από την επιβολή της κύρωσης, και σέβεται την αρχή της αναλογικότητας.
4. Τα κράτη μέλη δύνανται να αρνηθούν να ανανεώσουν ή να ανακαλέσουν την αναγνώριση ενός εργοδότη εάν ο εργοδότης δεν 
έχει τηρήσει τις υποχρεώσεις του βάσει της παρούσας οδηγίας ή όπου η αναγνώριση έχει αποκτηθεί με δόλιο τρόπο.
5. Όταν τα κράτη μέλη εκδίδουν εθνικές άδειες διαμονής με σκοπό την απασχόληση υψηλής ειδίκευσης και έχουν θεσπίσει 
διαδικασίες αναγνώρισης για εργοδότες που διευκολύνουν την έκδοση τέτοιων αδειών διαμονής, εφαρμόζουν τις ίδιες διαδικασίες 
αναγνώρισης στις αιτήσεις για μπλε κάρτες της ΕΕ, εφόσον οι διαδικασίες αναγνώρισης για την έκδοση τέτοιων αδειών είναι 
ευνοϊκότερες από εκείνες που προβλέπονται στις παραγράφους 1 έως 4.EL Επίσημη Εφημερίδα της Ευρωπαϊκής Ένωσης L 382/20 28.10.2021  Άρθρο 14
Κυρώσεις κατά εργοδοτών
1. Τα κράτη μέλη προβλέπουν κυρώσεις κατά των εργοδοτών που δεν έχουν εκπληρώσει τις υποχρεώσεις τους δυνάμει της 
παρούσας οδηγίας. Οι εν λόγω κυρώσεις είναι αποτελεσματικές, αναλογικές και αποτρεπτικές.
2. Τα κράτη μέλη προβλέπουν μέτρα για την πρόληψη πιθανών καταχρήσεων της παρούσας οδηγίας. Τα μέτρα αυτά 
περιλαμβάνουν την παρακολούθηση, την αξιολόγηση και, κατά περίπτωση, τον έλεγχο σύμφωνα με το εθνικό δίκαιο ή τη 
διοικητική πρακτική.
ΚΕΦΑΛΑΙΟ IV
ΔΙΚΑΙΏΜΑΤΑ
Άρθρο 15
Πρόσβαση στην αγορά εργασίας
1. Οι κάτοχοι Μπλε Κάρτας της ΕΕ έχουν πρόσβαση σε απασχόληση υψηλής ειδίκευσης στο οικείο κράτος μέλος σύμφωνα με 
τις προϋποθέσεις που προβλέπονται στο παρόν άρθρο.
2. Κατά τη διάρκεια των δώδεκα πρώτων μηνών νόμιμης απασχόλησης του ενδιαφερόμενου προσώπου ως κατόχου Μπλε 
Κάρτας της ΕΕ, ένα κράτος μέλος δύναται:
α)να απαιτεί να κοινοποιείται στις αρμόδιες αρχές του εν λόγω κράτους μέλους, σύμφωνα με τις διαδικασίες που ορίζονται στο 
εθνικό δίκαιο, η αλλαγή εργοδότη ή η αλλαγή που μπορεί να επηρεάζει την εκπλήρωση των κριτηρίων εισδοχής όπως 
ορίζονται στο άρθρο 5· και
β)να υποβάλει κάθε αλλαγή εργοδότη σε έλεγχο της κατάστασης της αγοράς εργασίας, με την προϋπόθεση ότι το εν λόγω κράτος 
μέλος διενεργεί τέτοιο έλεγχο σύμφωνα με το άρθρο 7 παράγραφος 2 στοιχείο α).
Το δικαίωμα του κατόχου Μπλε Κάρτας της ΕΕ να αλλάξει απασχόληση μπορεί να ανασταλεί για 30 ημέρες κατ’ ανώτατο όριο, 
ενόσω το οικείο κράτος μέλος ελέγχει ότι πληρούνται οι προϋποθέσεις εισδοχής που ορίζονται στο άρθρο 5 και ότι η εν λόγω 
κενή θέση δεν μπορεί να καλυφθεί από τα πρόσωπα που απαριθμούνται στο άρθρο 7 παράγραφος 2 στοιχείο α). Το οικείο κράτος 
μέλος δύναται να αντιταχθεί στην αλλαγή απασχόλησης εντός των εν λόγω 30 ημερών.
3. Μετά τη λήξη της περιόδου των δώδεκα μηνών που αναφέρεται στην παράγραφο 2, τα κράτη μέλη δύνανται να απαιτούν 
μόνο την κοινοποίηση αλλαγής εργοδότη ή αλλαγής που επηρεάζει την εκπλήρωση των κριτηρίων εισδοχής όπως ορίζονται στο 
άρθρο 5, σύμφωνα με τις διαδικασίες που ορίζονται από το εθνικό δίκαιο. Η ως άνω απαίτηση δεν αναστέλλει το δικαίωμα του 
κατόχου Μπλε Κάρτας της ΕΕ να αναλαμβάνει και να ασκεί νέα απασχόληση.
4. Κατά τη διάρκεια περιόδου ανεργίας, επιτρέπεται στον κάτοχο Μπλε Κάρτας της ΕΕ να αναζητεί και να ασκεί απασχόληση 
σύμφωνα με το παρόν άρθρο. Ο κάτοχος Μπλε Κάρτας της ΕΕ γνωστοποιεί την έναρξη και, κατά περίπτωση, τη λήξη της περιόδου 
ανεργίας στις αρμόδιες αρχές του κράτους μέλους διαμονής, σύμφωνα με τις σχετικές εθνικές διαδικασίες.
5. Με την επιφύλαξη των κριτηρίων εισδοχής που ορίζονται στο άρθρο 5, τα κράτη μέλη δύνανται να επιτρέπουν στους 
κατόχους Μπλε Κάρτας της ΕΕ να είναι αυτοαπασχολούμενοι παράλληλα με τη δραστηριότητα στο πλαίσιο απασχόλησης υψηλής 
ειδίκευσης, σύμφωνα με τις προϋποθέσεις που προβλέπονται στο εθνικό δίκαιο. Αυτό δεν επηρεάζει την αρμοδιότητα των κρατών 
μελών να περιορίζουν το πεδίο εφαρμογής της επιτρεπόμενης αυτοαπασχόλησης.
Κάθε τέτοια δραστηριότητα αυτοαπασχόλησης είναι επικουρική προς την κύρια δραστηριότητα του ενδιαφερόμενου προσώπου ως 
κατόχου Μπλε Κάρτας της ΕΕ.
6. Όταν τα κράτη μέλη εκδίδουν εθνικές άδειες διαμονής με σκοπό την απασχόληση υψηλής ειδίκευσης, εξασφαλίζουν στους 
κατόχους Μπλε Κάρτας της ΕΕ πρόσβαση σε δραστηριότητες αυτοαπασχόλησης υπό όρους όχι λιγότερο ευνοϊκούς από εκείνους 
που προβλέπονται στο σχετικό εθνικό καθεστώς.EL Επίσημη Εφημερίδα της Ευρωπαϊκής Ένωσης 28.10.2021 L 382/21  7. Υπό την επιφύλαξη των κριτηρίων εισδοχής που ορίζονται στο άρθρο 5, τα κράτη μέλη δύνανται να επιτρέπουν στους 
κατόχους Μπλε Κάρτας της ΕΕ να συμμετέχουν σε άλλες επαγγελματικές δραστηριότητες, εκτός από την κύρια δραστηριότητά 
τους ως κάτοχοι Μπλε Κάρτας της ΕΕ, σύμφωνα με τις προϋποθέσεις που προβλέπονται στο εθνικό δίκαιο.
8. Κατά παρέκκλιση από την παράγραφο 1, ένα κράτος μέλος δύναται να διατηρεί περιορισμούς στην πρόσβαση στην 
απασχόληση, σύμφωνα με την ισχύουσα εθνική ή ενωσιακή νομοθεσία, υπό την προϋπόθεση ότι αυτές οι δραστηριότητες 
απασχόλησης συνεπάγονται τουλάχιστον περιστασιακή συμμετοχή στην άσκηση δημόσιας εξουσίας και ευθύνης για τη διαφύλαξη 
των γενικών συμφερόντων του κράτους ή ότι τέτοιες δραστηριότητες απασχόλησης προορίζονται μόνο για υπηκόους του εν λόγω 
κράτους μέλους, πολίτες της Ένωσης ή πολίτες του ΕΟΧ.
9. Το παρόν άρθρο εφαρμόζεται με την επιφύλαξη της αρχής της προτίμησης των πολιτών της Ένωσης, κατά περίπτωση, βάσει 
των σχετικών πράξεων προσχώρησης.
Άρθρο 16
Ίση μεταχείριση
1. Οι κάτοχοι Μπλε Κάρτας της ΕΕ απολαύουν ίσης μεταχειρίσεως με τους υπηκόους του κράτους μέλους που εκδίδει τη Μπλε 
Κάρτα της ΕΕ όσον αφορά:
α) τους όρους απασχόλησης, συμπεριλαμβανομένου του κατώτατου επιτρεπόμενου ορίου ηλικίας για εργασία, και τις συνθήκες 
εργασίας, συμπεριλαμβανομένων των όρων αμοιβής και απόλυσης, του ωραρίου εργασίας, των αδειών και αργιών, καθώς και 
των απαιτήσεων όσον αφορά την υγεία και την ασφάλεια στον τόπο εργασίας·
β) την ελευθερία του συνεταιρίζεσθαι και της εγγραφής και συμμετοχής σε οργάνωση εργαζομένων ή εργοδοτών ή σε 
οποιαδήποτε οργάνωση τα μέλη της οποίας ασκούν συγκεκριμένο επάγγελμα, συμπεριλαμβανομένων των δικαιωμάτων και 
των πλεονεκτημάτων που παρέχονται από τις οργανώσεις αυτές, με την επιφύλαξη των εθνικών διατάξεων για τη δημόσια τάξη 
και τη δημόσια ασφάλεια·
γ) την εκπαίδευση και την επαγγελματική κατάρτιση·
δ) την αναγνώριση των διπλωμάτων, πιστοποιητικών και άλλων επαγγελματικών προσόντων, σύμφωνα με τις σχετικές εθνικές 
διαδικασίες·
ε) τους κλάδους κοινωνικής ασφάλισης, όπως ορίζονται στο άρθρο 3 του κανονισμού (ΕΚ) αριθ. 883/2004· και
στ) την πρόσβαση σε αγαθά και υπηρεσίες και την προμήθεια αγαθών και υπηρεσιών που τίθενται στη διάθεση του κοινού, 
περιλαμβανομένων των διαδικασιών για την απόκτηση στέγασης, καθώς και των υπηρεσιών ενημέρωσης και παροχής 
συμβουλών που παρέχουν οι υπηρεσίες εύρεσης εργασίας.
2. Όσον αφορά την παράγραφο 1 στοιχείο γ), τα κράτη μέλη δύνανται να περιορίζουν την ίση μεταχείριση όσον αφορά τις 
υποτροφίες και τα σπουδαστικά δάνεια ή άλλες παροχές και δάνεια στο πλαίσιο της δευτεροβάθμιας και τριτοβάθμιας 
εκπαίδευσης και της επαγγελματικής κατάρτισης. Η πρόσβαση στις πανεπιστημιακές και τις μεταδευτεροβάθμιες σπουδές δύναται 
να εξαρτάται από ειδικά προαπαιτούμενα σύμφωνα με το εθνικό δίκαιο.
Όσον αφορά την παράγραφο 1 στοιχείο στ), τα κράτη μέλη δύνανται να περιορίζουν την ίση μεταχείριση όσον αφορά τις 
διαδικασίες για την απόκτηση στέγης. Αυτό δεν θίγει τη συμβατική ελευθερία σύμφωνα με το ενωσιακό και εθνικό δίκαιο.
3. Οι κάτοχοι Μπλε Κάρτας της ΕΕ που μετακινούνται προς τρίτη χώρα ή οι επιζώντες αυτών που διαμένουν σε τρίτη χώρα και 
έλκουν δικαιώματα από τον κάτοχο της Μπλε Κάρτας της ΕΕ, λαμβάνουν τις νόμιμες συντάξεις γήρατος, αναπηρίας και λόγω 
θανάτου, βάσει της προηγούμενης απασχόλησης του κατόχου Μπλε Κάρτας της ΕΕ, που αποκτήθηκαν σύμφωνα με τη νομοθεσία 
που αναφέρεται στο άρθρο 3 του κανονισμού (ΕΚ) αριθ. 883/2004, υπό τις ίδιες προϋποθέσεις και τους ίδιους συντελεστές όπως 
όταν οι πολίτες των οικείων κρατών μελών μετακινούνται σε τρίτη χώρα.
4. Το δικαίωμα ίσης μεταχείρισης, όπως ορίζεται στην παράγραφο 1, δεν θίγει το δικαίωμα ενός κράτους μέλους να ανακαλεί 
την Μπλε Κάρτα της ΕΕ ή να αρνείται την ανανέωσή της, σύμφωνα με το άρθρο 8.
5. Το παρόν άρθρο δεν εφαρμόζεται στους κατόχους της Μπλε Κάρτας της ΕΕ που απολαύουν του δικαιώματος ελεύθερης 
κυκλοφορίας στο οικείο κράτος μέλος βάσει του δικαίου της Ένωσης.EL Επίσημη Εφημερίδα της Ευρωπαϊκής Ένωσης L 382/22 28.10.2021  6. Το παρόν άρθρο εφαρμόζεται στους κατόχους της Μπλε Κάρτας της ΕΕ που απολαύουν διεθνούς προστασίας μόνο εφόσον 
κατοικούν σε κράτος μέλος διαφορετικό από το κράτος μέλος το οποίο τους χορήγησε διεθνή προστασία.
7. Όταν τα κράτη μέλη εκδίδουν εθνικές άδειες διαμονής με σκοπό την απασχόληση υψηλής ειδίκευσης, παρέχουν στους 
κατόχους Μπλε Κάρτας της ΕΕ τα ίδια δικαιώματα ίσης μεταχείρισης με εκείνα που παρέχονται στους κατόχους εθνικών αδειών 
διαμονής, εφόσον αυτά τα δικαιώματα ίσης μεταχείρισης είναι ευνοϊκότερα από εκείνα που προβλέπονται στον παρόν άρθρο.
Άρθρο 17
Μέλη της οικογένειας
1. Η οδηγία 2003/86/ΕΚ εφαρμόζεται με την επιφύλαξη των παρεκκλίσεων που ορίζονται στο παρόν άρθρο.
2. Κατά παρέκκλιση από το άρθρο 3 παράγραφος 1 και το άρθρο 8 της οδηγίας 2003/86/ΕΚ, η οικογενειακή επανένωση δεν 
εξαρτάται από το αν έχει ο κάτοχος Μπλε Κάρτας της ΕΕ εύλογη προοπτική να αποκτήσει δικαίωμα μόνιμης διαμονής, από το να 
κατέχει άδεια διαμονής με διάρκεια ισχύος ίση με ένα έτος ή περισσότερο, ή από το να έχει μια ελάχιστη περίοδο διαμονής.
3. Κατά παρέκκλιση από το άρθρο 4 παράγραφος 1 τρίτο εδάφιο και το άρθρο 7 παράγραφος 2 δεύτερο εδάφιο της οδηγίας 
2003/86/ΕΚ, οι προϋποθέσεις και τα μέτρα ένταξης που αναφέρονται σε αυτά δύνανται να εφαρμόζονται, αλλά μόνο εφόσον έχει 
επιτραπεί η οικογενειακή επανένωση των ενδιαφερομένων.
4. Κατά παρέκκλιση του πρώτου εδαφίου της παραγράφου 4 του άρθρου 5 της οδηγίας 2003/86/ΕΚ, εάν πληρούνται οι 
προϋποθέσεις για οικογενειακή επανένωση και οι πλήρεις αιτήσεις υποβλήθηκαν ταυτόχρονα, οι αποφάσεις για τις αιτήσεις των 
μελών της οικογένειας εκδίδονται και κοινοποιούνται ταυτόχρονα με την απόφαση για αίτηση για Μπλε Κάρτα της ΕΕ. Όταν τα 
μέλη της οικογένειας επανενώνονται με τον κάτοχο Μπλε Κάρτας της ΕΕ μετά τη χορήγηση της Μπλε Κάρτας της ΕΕ σε αυτόν και 
εφόσον πληρούνται οι προϋποθέσεις για οικογενειακή επανένωση, η απόφαση εκδίδεται και κοινοποιείται το συντομότερο 
δυνατόν, αλλά όχι αργότερα από 90 ημέρες από την ημερομηνία, υποβολής της πλήρους αίτησης. Το άρθρο 11 παράγραφοι 2 
και 3 της παρούσας οδηγίας εφαρμόζεται αναλόγως.
5. Κατά παρέκκλιση του άρθρου 13 παράγραφοι 2 και 3 της οδηγίας 2003/86/ΕΚ, η διάρκεια ισχύος των αδειών διαμονής των 
μελών της οικογένειας είναι ίδια με τη διάρκεια ισχύος της Μπλε Κάρτας της ΕΕ, στο μέτρο που το επιτρέπει η περίοδος ισχύος των 
ταξιδιωτικών εγγράφων τους.
6. Κατά παρέκκλιση του άρθρου 14 παράγραφος 2 της οδηγίας 2003/86/ΕΚ, τα κράτη μέλη δεν εφαρμόζουν κανένα χρονικό 
όριο όσον αφορά την πρόσβαση στην αγορά εργασίας για τα μέλη οικογένειας. Κατά παρέκκλιση του άρθρου 14 παράγραφος 1 
στοιχείο β) της εν λόγω οδηγίας και υπό την επιφύλαξη των περιορισμών που αναφέρονται στο άρθρο 15 παράγραφος 8 της 
παρούσας οδηγίας, τα μέλη της οικογένειας έχουν πρόσβαση σε οποιαδήποτε απασχόληση, καθώς και σε αυτοαπασχόληση, 
σύμφωνα με τις ισχύουσες απαιτήσεις του εθνικού δικαίου, στο οικείο κράτος μέλος.
7. Κατά παρέκκλιση του άρθρου 15 παράγραφος 1 της οδηγίας 2003/86/ΕΚ, για τον υπολογισμό της διάρκειας της διαμονής 
που απαιτείται για την απόκτηση αυτοτελούς άδειας διαμονής η διαμονή σε διαφορετικά κράτη μέλη δύναται να αθροίζεται. Τα 
κράτη μέλη δύνανται να απαιτούν δύο έτη νόμιμης και αδιάλειπτης διαμονής εντός της επικράτειας του κράτους μέλους όπου 
υποβάλλεται η αίτηση για αυτοτελή άδεια διαμονής, αμέσως πριν από την υποβολή της σχετικής αίτησης.
8. Το παρόν άρθρο δεν εφαρμόζεται στα μέλη της οικογένειας των κατόχων Μπλε Κάρτας της ΕΕ που απολαύουν του 
δικαιώματος ελεύθερης κυκλοφορίας στο οικείο κράτος μέλος βάσει του δικαίου της Ένωσης.
9. Το παρόν άρθρο εφαρμόζεται στα μέλη της οικογένειας των κατόχων Μπλε Κάρτας της ΕΕ που είναι δικαιούχοι διεθνούς 
προστασίας μόνον όταν οι εν λόγω κάτοχοι Μπλε Κάρτας της ΕΕ διαμένουν σε κράτος μέλος άλλο από το κράτος μέλος το οποίο 
τους χορήγησε διεθνή προστασία.
10. Όταν τα κράτη μέλη εκδίδουν εθνικές άδειες διαμονής με σκοπό την απασχόληση υψηλής ειδίκευσης, παρέχουν στους 
κατόχους Μπλε Κάρτας της ΕΕ και στα μέλη της οικογένειάς τους τα ίδια δικαιώματα με εκείνα που παρέχονται στους κατόχους 
εθνικών αδειών διαμονής και στα μέλη της οικογένειάς τους, όταν τέτοια δικαιώματα είναι ευνοϊκότερα από εκείνα που 
προβλέπονται στον παρόν άρθρο.EL Επίσημη Εφημερίδα της Ευρωπαϊκής Ένωσης 28.10.2021 L 382/23  Άρθρο 18
Καθεστώς επί μακρόν διαμένοντος στην ΕΕ για τους κατόχους Μπλε Κάρτας της ΕΕ
1. Η οδηγία 2003/109/ΕΚ εφαρμόζεται με την επιφύλαξη των παρεκκλίσεων που προβλέπονται στο παρόν άρθρο.
2. Κατά παρέκκλιση του άρθρου 4 παράγραφος 1 της οδηγίας 2003/109/ΕΚ, ο κάτοχος Μπλε Κάρτας της ΕΕ που έκανε χρήση 
της δυνατότητας που προβλέπεται στο άρθρο 21 της παρούσας οδηγίας, δύναται να συγκεντρώνει σωρευτικά περιόδους διαμονής 
σε διαφορετικά κράτη μέλη, προκειμένου να εκπληρώσει την απαίτηση σχετικά με τη διάρκεια της διαμονής, υπό την προϋπόθεση 
ότι ο κάτοχος της Μπλε Κάρτας της ΕΕ έχει συγκεντρώσει:
α)τον αριθμό των ετών νόμιμης και αδιάλειπτης διαμονής που απαιτείται βάσει του άρθρου 4 παράγραφος 1 της οδηγίας 
2003/109/ΕΚ ως κάτοχος Μπλε Κάρτας της ΕΕ, εθνικής άδειας διαμονής για απασχόληση υψηλής ειδίκευσης, τίτλου 
διαμονής ερευνητή ή, κατά περίπτωση, τίτλου διαμονής σπουδαστή σύμφωνα με το άρθρο 4 παράγραφος 2 δεύτερο εδάφιο 
της οδηγίας 2003/109/ΕΚ, ή ως δικαιούχος διεθνούς προστασίας στην επικράτεια των κρατών μελών· και
β)δύο έτη νόμιμης και αδιάλειπτης διαμονής, ως κάτοχος Μπλε Κάρτας της ΕΕ εντός της επικράτειας του κράτους μέλους στο 
οποίο υποβάλλεται η αίτηση για το καθεστώς του επί μακρόν διαμένοντος στην ΕΕ, αμέσως πριν από την υποβολή της σχετικής 
αίτησης.
3. Για τον υπολογισμό της διάρκειας της περιόδου νόμιμης και αδιάλειπτης διαμονής στην Ένωση που αναφέρεται στην 
παράγραφο 2 στοιχείο α) του παρόντος άρθρου και κατά παρέκκλιση του άρθρου 4 παράγραφος 3 πρώτο εδάφιο της οδηγίας 
2003/109/ΕΚ, οι περίοδοι απουσίας από την επικράτειας του οικείου κράτους μέλους δεν διακόπτουν τη διάρκεια της περιόδου 
νόμιμης και αδιάλειπτης διαμονής στην Ένωση, εάν οι εν λόγω περίοδοι απουσίας είναι μικρότερες από δώδεκα συναπτούς μήνες 
και δεν υπερβαίνουν συνολικά τους 18 μήνες εντός της εν λόγω διάρκειας.
4. Κατά παρέκκλιση του άρθρου 9 παράγραφος 1 στοιχείο γ) της οδηγίας 2003/109/ΕΚ, τα κράτη μέλη παρατείνουν την 
περίοδο απουσίας σε 24 διαδοχικούς μήνες από την επικράτεια της Ένωσης, κατά τη διάρκεια της οποίας ένας επί μακρόν 
διαμένων που κατέχει άδεια διαμονής μακράς διαρκείας, που αναγράφει την παρατήρηση που αναφέρεται στο άρθρο 19 
παράγραφος 2 της παρούσας οδηγίας, και τα μέλη της οικογένειάς του/της στα οποία έχει χορηγηθεί το καθεστώς του επί μακρόν 
διαμένοντος ΕΕ, επιτρέπεται να απουσιάζουν.
5. Το άρθρο 16 παράγραφος 1 στοιχείο στ), το άρθρο 16 παράγραφος 3, το άρθρο 20 και, κατά περίπτωση, τα άρθρα 17 
και 22 εφαρμόζονται σε κατόχους άδειας διαμονής μακράς διαρκείας που αναγράφουν την παρατήρηση που αναφέρεται στο 
άρθρο 19 παράγραφος 2.
6. Όταν ένας επί μακρόν διαμένων στην ΕΕ, ο οποίος κατέχει άδεια διαμονής μακράς διαρκείας που αναγράφει την παρατήρηση 
που αναφέρεται στο άρθρο 19 παράγραφος 2 της παρούσας οδηγίας, ασκεί το δικαίωμά του να μετακινείται σε δεύτερο κράτος 
μέλος σύμφωνα με το κεφάλαιο III της οδηγίας 2003/109/ΕΚ, τότε το άρθρο 14 παράγραφοι 3 και 4 της εν λόγω οδηγίας δεν 
εφαρμόζεται. Το δεύτερο κράτος μέλος δύναται να εφαρμόσει μέτρα σύμφωνα με το άρθρο 21 παράγραφος 8 της παρούσας 
οδηγίας.
Άρθρο 19
Άδεια διαμονής επί μακρόν διαμένοντος
1. Τα κράτη μέλη χορηγούν στους κατόχους Μπλε Κάρτας της ΕΕ οι οποίοι πληρούν τις προϋποθέσεις που ορίζονται στο 
άρθρο 18 της παρούσας οδηγίας για την απόκτηση του καθεστώτος του επί μακρόν διαμένοντος ΕΕ άδεια διαμονής σύμφωνα με 
τον κανονισμό (ΕΚ) αριθ. 1030/2002 του Συμβουλίου.
2. Τα κράτη μέλη αναγράφουν «Πρώην κάτοχος Μπλε Κάρτας της ΕΕ» στην άδεια διαμονής που αναφέρεται στην παράγραφο 1 
κάτω από τον τίτλο «Παρατηρήσεις».EL Επίσημη Εφημερίδα της Ευρωπαϊκής Ένωσης L 382/24 28.10.2021  ΚΕΦΑΛΑΙΟ V
ΚΙΝΗΤΙΚΌΤΗΤΑ ΜΕΤΑΞΎ ΚΡΑΤΏΝ ΜΕΛΏΝ
Άρθρο 20
Βραχεία κινητικότητα
1. Όταν υπήκοος τρίτης χώρας ο οποίος είναι κάτοχος έγκυρης Μπλε Κάρτας της ΕΕ που έχει εκδοθεί από ένα κράτος μέλος, το 
οποίο εφαρμόζει πλήρως το κεκτημένο του Σένγκεν εισέρχεται και διαμένει σε ένα ή περισσότερα δεύτερα κράτη μέλη για διάστημα 
90 ημερών εντός οιασδήποτε περιόδου 180 ημερών, με σκοπό την άσκηση επιχειρηματικής δραστηριότητας, το δεύτερο κράτος 
μέλος δεν απαιτεί κανέναν τίτλο διαμονής για την άσκηση της δραστηριότητας αυτής εκτός από τη Μπλε Κάρτα της ΕΕ.
2. Υπήκοος τρίτης χώρας ο οποίος είναι κάτοχος έγκυρης Μπλε Κάρτας της ΕΕ εκδοθείσας από κράτος μέλος που δεν 
εφαρμόζει πλήρως το κεκτημένο του Σένγκεν, έχει δικαίωμα εισόδου και διαμονής με σκοπό την άσκηση επιχειρηματικής 
δραστηριότητας σε ένα ή περισσότερα δεύτερα κράτη μέλη για διάστημα έως 90 ημερών εντός οποιασδήποτε περιόδου 180 
ημερών βάσει της Μπλε Κάρτας της ΕΕ και έγκυρου ταξιδιωτικού εγγράφου. Όταν ο κάτοχος Μπλε Κάρτας της ΕΕ διέρχεται 
εσωτερικά σύνορα όπου οι έλεγχοι δεν έχουν ακόμη αρθεί, το δεύτερο κράτος μέλος που εφαρμόζει πλήρως το κεκτημένο του 
Σένγκεν δύναται να απαιτεί από τον κάτοχο Μπλε Κάρτας της ΕΕ να παράσχει αποδεικτικά στοιχεία του επιχειρηματικού σκοπού 
της διαμονής. Το δεύτερο κράτος μέλος δεν απαιτεί κανέναν τίτλο διαμονής για την άσκηση της επιχειρηματικής δραστηριότητας 
εκτός από τη Μπλε Κάρτα της ΕΕ.
Άρθρο 21
Μακρά κινητικότητα
1. Έπειτα από δώδεκα μήνες νόμιμης διαμονής του στο πρώτο κράτος μέλος ως κάτοχος Μπλε Κάρτας της ΕΕ, ο υπήκοος 
τρίτης χώρας δικαιούται να εισέλθει, να διαμείνει και να εργαστεί σε δεύτερο κράτος μέλος με σκοπό την απασχόληση υψηλής 
ειδίκευσης με βάση την Μπλε Κάρτα της ΕΕ και έγκυρο ταξιδιωτικό έγγραφο, σύμφωνα με τις προϋποθέσεις που ορίζονται στο 
παρόν άρθρο.
2. Όταν η Μπλε Κάρτα της ΕΕ εκδίδεται από κράτος μέλος που δεν εφαρμόζει πλήρως το κεκτημένο του Σένγκεν και ο κάτοχος 
Μπλε Κάρτας της ΕΕ διέρχεται, για λόγους μακράς κινητικότητας, εσωτερικά σύνορα όπου οι έλεγχοι δεν έχουν ακόμη αρθεί στο 
δεύτερο κράτος μέλος που εφαρμόζει πλήρως το κεκτημένο του Σένγκεν, το δεύτερο κράτος μέλος δύναται να απαιτεί από τον 
κάτοχο Μπλε Κάρτας της ΕΕ να προσκομίζει την έγκυρη Μπλε Κάρτα της ΕΕ που εκδόθηκε από το πρώτο κράτος μέλος και 
σύμβαση εργασίας ή δεσμευτική προσφορά εργασίας για απασχόληση υψηλής ειδίκευσης για περίοδο τουλάχιστον έξι μηνών στο 
εν λόγω δεύτερο κράτος μέλος.
3. Το συντομότερο δυνατόν και το αργότερο έναν μήνα μετά την είσοδο του κατόχου Μπλε Κάρτας της ΕΕ στην επικράτεια του 
δεύτερου κράτους μέλους, υποβάλλεται αίτηση για Μπλε Κάρτα της ΕΕ στην αρμόδια αρχή του εν λόγω κράτους μέλους και 
συνοδεύεται από όλα τα έγγραφα που αποδεικνύουν ότι πληρούνται οι προϋποθέσεις που αναφέρονται στην παράγραφο 4 για το 
δεύτερο κράτος μέλος. Τα κράτη μέλη καθορίζουν εάν οι αιτήσεις υποβάλλονται από τον υπήκοο τρίτης χώρας ή από τον 
εργοδότη. Εναλλακτικά, τα κράτη μέλη δύνανται να επιτρέπουν υποβολή αιτήσεων από οποιονδήποτε από τους δύο.
Ο κάτοχος Μπλε Κάρτας της ΕΕ επιτρέπεται να αρχίσει να εργάζεται στο δεύτερο κράτος μέλος όχι αργότερα από 30 ημέρες από 
την ημερομηνία υποβολής της πλήρους αίτησης.
Η αίτηση δύναται να υποβληθεί στις αρμόδιες αρχές του δεύτερου κράτους μέλους ενόσω ο κάτοχος Μπλε Κάρτας της ΕΕ διαμένει 
ακόμη στην επικράτεια του πρώτου κράτους μέλους.
4. Για τους σκοπούς της υποβολής αίτησης κατά τα οριζόμενα στην παράγραφο 3, ο αιτών προσκομίζει:
α)την έγκυρη Μπλε Κάρτα της ΕΕ που έχει εκδοθεί από το πρώτο κράτος μέλος·
β)έγκυρη σύμβαση εργασίας ή, όπως προβλέπεται στο εθνικό δίκαιο, δεσμευτική προσφορά εργασίας που αφορά απασχόληση 
υψηλής ειδίκευσης για περίοδο τουλάχιστον έξι μηνών στο δεύτερο κράτος μέλος·
γ)για τα νομοθετικά κατοχυρωμένα επαγγέλματα, τα έγγραφα που πιστοποιούν ότι πληροί τις προϋποθέσεις που καθορίζονται 
από το εθνικό δίκαιο για την άσκηση από τους πολίτες της ΕΕ του νομοθετικά κατοχυρωμένου επαγγέλματος που 
προσδιορίζεται στη σύμβαση εργασίας ή στη δεσμευτική προσφορά εργασίας, όπως προβλέπεται από το εθνικό δίκαιο·EL Επίσημη Εφημερίδα της Ευρωπαϊκής Ένωσης 28.10.2021 L 382/25  δ)έγκυρο ταξιδιωτικό έγγραφο κατά τα οριζόμενα από το εθνικό δίκαιο·
ε)αποδεικτικά στοιχεία της τήρησης του κατώτατου ορίου μισθού που καθορίζεται στο δεύτερο κράτος μέλος κατ’ εφαρμογή του 
άρθρου 5 παράγραφος 3 ή, κατά περίπτωση, του άρθρου 5 παράγραφος 4 ή 5.
Σε σχέση με το στοιχείο γ) του πρώτου εδαφίου, για τον σκοπό της υποβολής αίτησης για Μπλε Κάρτα της ΕΕ σε δεύτερο κράτος 
μέλος, οι κάτοχοι Μπλε Κάρτας της ΕΕ απολαύουν ίσης μεταχείρισης με τους πολίτες της Ένωσης όσον αφορά την αναγνώριση 
των επαγγελματικών προσόντων, σύμφωνα με το εφαρμοστέο ενωσιακό και εθνικό δίκαιο.
Για τα μη νομοθετικά κατοχυρωμένα επαγγέλματα, όταν το πρώτο κράτος μέλος έχει εκδώσει Μπλε Κάρτα της ΕΕ βάσει υψηλών 
επαγγελματικών δεξιοτήτων για επαγγέλματα που δεν απαριθμούνται στο παράρτημα I, δύναται να απαιτείται από τον αιτούντα να 
προσκομίζει έγγραφα που πιστοποιούν υψηλά επαγγελματικά προσόντα σε σχέση με την εργασία που πρόκειται να ασκήσει, όπως 
προβλέπεται στο δίκαιο του δεύτερου κράτους μέλους.
5. Για τους σκοπούς της υποβολής αίτησης κατά τα οριζόμενα στην παράγραφο 3, το οικείο κράτος μέλος δύναται να απαιτεί 
από τον αιτούντα:
α)για τα μη νομοθετικά κατοχυρωμένα επαγγέλματα, όταν ο κάτοχος Μπλε Κάρτας της ΕΕ έχει εργαστεί για λιγότερο από δύο έτη 
στο πρώτο κράτος μέλος, να προσκομίζει έγγραφα που πιστοποιούν υψηλά επαγγελματικά προσόντα σε σχέση με την εργασία 
που πρόκειται να ασκήσει, όπως προβλέπεται στο εθνικό δίκαιο·
β)να παρέχει αποδεικτικά στοιχεία για την ύπαρξη ή, εφόσον αυτό προβλέπεται από το εθνικό δίκαιο, για την υποβολή αίτησης 
ασφαλιστικής κάλυψης ασθενείας του αιτούντος έναντι όλων των κινδύνων που συνήθως καλύπτονται για τους υπηκόους των 
οικείων κρατών μελών, όσον αφορά τις περιόδους κατά τις οποίες δεν του παρέχονται, λόγω της σύμβασης εργασίας του ή σε 
συνδυασμό με αυτήν, ανάλογη ασφαλιστική κάλυψη ή αντίστοιχο δικαίωμα σε επιδόματα.
6. Το δεύτερο κράτος μέλος απορρίπτει αίτηση για χορήγηση Μπλε Κάρτας της ΕΕ εάν:
α)δεν τηρείται η παράγραφος 4·
β)τα έγγραφα που υποβάλλονται αποκτήθηκαν δολίως ή πλαστογραφήθηκαν ή με άλλον τρόπο νοθεύτηκαν·
γ)η απασχόληση δεν πληροί τις προϋποθέσεις που καθορίζονται από τις εφαρμοστέες νομοθετικές διατάξεις, συλλογικές 
συμβάσεις ή πρακτικές που αναφέρονται στο άρθρο 5 παράγραφος 2· ή
δ)ο κάτοχος της Μπλε Κάρτας της ΕΕ συνιστά απειλή για τη δημόσια τάξη, τη δημόσια ασφάλεια ή τη δημόσια υγεία.
7. Όσον αφορά οποιαδήποτε διαδικασία υποβολής αίτησης για τον σκοπό μακράς κινητικότητας, εφαρμόζονται αναλόγως οι 
διαδικαστικές εγγυήσεις που ορίζονται στο άρθρο 11 παράγραφοι 2 και 3. Με την επιφύλαξη της παραγράφου 4 του παρόντος 
άρθρου, η απόφαση απόρριψης αίτησης μακράς κινητικότητας λαμβάνει υπόψη τις ιδιαιτερότητες της συγκεκριμένης περίπτωσης 
και σέβεται την αρχή της αναλογικότητας.
8. Το δεύτερο κράτος μέλος δύναται να απορρίπτει αίτηση για Μπλε Κάρτα της ΕΕ βάσει ελέγχου που διενεργείται σύμφωνα με 
το άρθρο 7 παράγραφος 2 στοιχείο α) μόνον εάν το εν λόγω κράτος μέλος διενεργεί τέτοιους ελέγχους όταν είναι το πρώτο κράτος 
μέλος.
9. Το δεύτερο κράτος μέλος εκδίδει μια από τις ακόλουθες αποφάσεις σχετικά με αίτηση χορήγησης Μπλε Κάρτας της ΕΕ:
α)εάν πληρούνται οι προϋποθέσεις κινητικότητας που ορίζονται στο παρόν άρθρο, χορηγεί Μπλε Κάρτα της ΕΕ και επιτρέπει στον 
υπήκοο τρίτης χώρας να διαμείνει στην επικράτειά του με σκοπό την απασχόληση υψηλής ειδίκευσης· ή
β)εάν οι προϋποθέσεις κινητικότητας που ορίζονται στο παρόν άρθρο δεν πληρούνται, απορρίπτει την αίτηση και απαιτεί από τον 
αιτούντα και τα μέλη της οικογένειάς του να εγκαταλείψουν την επικράτειά του σύμφωνα με τις διαδικασίες που προβλέπονται 
στο εθνικό δίκαιο.
Κατά παρέκκλιση από το άρθρο 11 παράγραφος 1, το δεύτερο κράτος μέλος κοινοποιεί εγγράφως στον αιτούντα και στο πρώτο 
κράτος μέλος την απόφασή του το συντομότερο δυνατόν, αλλά όχι αργότερα από 30 ημέρες από την ημερομηνία υποβολής της 
πλήρους αίτησης.EL Επίσημη Εφημερίδα της Ευρωπαϊκής Ένωσης L 382/26 28.10.2021  Σε εξαιρετικές και δεόντως αιτιολογημένες περιστάσεις που συνδέονται με την πολυπλοκότητα της αίτησης, ένα κράτος μέλος 
δύναται να παρατείνει την προθεσμία που αναφέρεται στο δεύτερο εδάφιο κατά 30 ημέρες. Το κράτος μέλος ενημερώνει τον 
αιτούντα για την παράταση όχι αργότερα από 30 ημέρες μετά την ημερομηνία υποβολής της πλήρους αίτησης.
Στην κοινοποίησή του προς το πρώτο κράτος μέλος, το δεύτερο κράτος μέλος προσδιορίζει τους λόγους που αναφέρονται στην 
παράγραφο 6 στοιχεία β) και δ), για την απόρριψη της αίτησης.
10. Όταν η Μπλε Κάρτα της ΕΕ που έχει εκδοθεί από το πρώτο κράτος μέλος λήγει κατά τη διάρκεια της διαδικασίας αίτησης, 
το δεύτερο κράτος μέλος δύναται να χορηγεί μια εθνική προσωρινή άδεια διαμονής ή έναν ισοδύναμο τίτλο που επιτρέπει στον 
αιτούντα να συνεχίσει να διαμένει νόμιμα στην επικράτειά του έως ότου οι αρμόδιες αρχές αποφανθούν για την αίτηση.
11. Από τη δεύτερη φορά κατά την οποία κάτοχος Μπλε Κάρτας της ΕΕ και, κατά περίπτωση, τα μέλη της οικογένειάς του/της 
κάνουν χρήση της δυνατότητας κινητικότητας σε άλλο κράτος μέλος σύμφωνα με το παρόν άρθρο και το άρθρο 22, ως «πρώτο 
κράτος μέλος» νοείται το κράτος μέλος από το οποίο ο ενδιαφερόμενος αναχωρεί και ως «δεύτερο κράτος μέλος» το κράτος μέλος 
στο οποίο υποβάλλει αίτηση διαμονής. Κατά παρέκκλιση από την παράγραφο 1 του παρόντος άρθρου, ο κάτοχος Μπλε Κάρτας της 
ΕΕ δύναται να μετακινηθεί σε άλλο κράτος μέλος για δεύτερη φορά έπειτα από έξι μήνες νόμιμης διαμονής στο πρώτο κράτος 
μέλος ως κάτοχος Μπλε Κάρτας της ΕΕ.
Άρθρο 22
Διαμονή των μελών της οικογένειας στο δεύτερο κράτος μέλος
1. Όταν ο κάτοχος Μπλε Κάρτας της ΕΕ μετακινείται σε δεύτερο κράτος μέλος σύμφωνα με τις διατάξεις του άρθρου 21 και η 
οικογένεια του κατόχου Μπλε Κάρτας της ΕΕ είχε ήδη συσταθεί στο πρώτο κράτος μέλος, τα μέλη της οικογένειάς του/της 
δικαιούνται να συνοδεύουν ή να επανενώνονται με τον/την κάτοχο Μπλε Κάρτας της ΕΕ.
Η οδηγία 2003/86/ΕΚ και το άρθρο 17 της παρούσας οδηγίας εφαρμόζονται στις περιπτώσεις που αναφέρονται στο πρώτο εδάφιο 
της παρούσας παραγράφου, με την επιφύλαξη των παρεκκλίσεων που προβλέπονται στις παραγράφους 2 έως 7 του παρόντος 
άρθρου.
Εάν η οικογένεια δεν είχε ήδη συσταθεί στο πρώτο κράτος μέλος, εφαρμόζεται το άρθρο 17 της παρούσας οδηγίας.
2. Κατά παρέκκλιση του άρθρου 13 παράγραφος 1 της οδηγίας 2003/86/ΕΚ, τα μέλη της οικογένειας του κατόχου Μπλε 
Κάρτας της ΕΕ δικαιούνται να εισέλθουν και να διαμείνουν στο δεύτερο κράτος μέλος βάσει των έγκυρων αδειών διαμονής που 
απέκτησαν στο πρώτο κράτος μέλος ως μέλη οικογένειας κατόχου Μπλε Κάρτας της ΕΕ.
Όταν οι άδειες διαμονής των μελών της οικογένειας εκδίδονται από κράτος μέλος που δεν εφαρμόζει πλήρως το κεκτημένο του 
Σένγκεν και τα εν λόγω μέλη της οικογένειας κατόχου Μπλε Κάρτας της ΕΕ επανενώνονται μαζί του, κατά τη διέλευση εσωτερικών 
συνόρων όταν οι έλεγχοι δεν έχουν ακόμη αρθεί για τον σκοπό της μετακίνησης σε δεύτερο κράτος μέλος που εφαρμόζει πλήρως 
το κεκτημένο του Σένγκεν, το δεύτερο κράτος μέλος δύναται να απαιτεί από τα μέλη της οικογένειας να προσκομίζουν τις άδειες 
διαμονής τους από το πρώτο κράτος μέλος ως μέλη οικογένειας του κατόχου Μπλε Κάρτας της ΕΕ.
3. Κατά παρέκκλιση του άρθρου 5 παράγραφος 3 της οδηγίας 2003/86/ΕΚ, το αργότερο έναν μήνα μετά την είσοδο στην 
επικράτειά του δεύτερου κράτους μέλους, τα ενδιαφερόμενα μέλη της οικογένειας ή ο κάτοχος Μπλε Κάρτας της ΕΕ, σύμφωνα με 
το εθνικό δίκαιο, υποβάλλουν στις αρμόδιες αρχές αυτού του κράτους μέλους αίτηση για άδεια διαμονής ως μέλη οικογένειας.
Όταν η άδεια διαμονής του μέλους της οικογένειας, που εκδόθηκε από το πρώτο κράτος μέλος, λήγει κατά τη διάρκεια της 
διαδικασίας ή δεν παρέχει πλέον στον κάτοχο το δικαίωμα να διαμένει νόμιμα στο δεύτερο κράτος μέλος, το δεύτερο κράτος 
μέλος επιτρέπει τη διαμονή του μέλους της οικογένειας στην επικράτειά του έως ότου οι αρμόδιες αρχές του δευτέρου κράτους 
μέλους αποφανθούν για την αίτηση, χορηγώντας, εάν είναι αναγκαίο, εθνική προσωρινή άδεια διαμονής ή ισοδύναμο τίτλο.EL Επίσημη Εφημερίδα της Ευρωπαϊκής Ένωσης 28.10.2021 L 382/27  4. Κατά παρέκκλιση του άρθρου 5 παράγραφος 2 και του άρθρου 7 παράγραφος 1 της οδηγίας 2003/86/ΕΚ, το δεύτερο 
κράτος μέλος δύναται να απαιτεί από τα ενδιαφερόμενα μέλη της οικογένειας να υποβάλουν ή να προσκομίζουν με την αίτησή 
τους για άδεια διαμονής:
α)την άδεια διαμονής τους στο πρώτο κράτος μέλος και έγκυρο ταξιδιωτικό έγγραφο ή επικυρωμένα αντίγραφά τους·
β)αποδεικτικά στοιχεία ότι έχουν διαμείνει ως μέλη της οικογένειας κατόχου Μπλε Κάρτας της ΕΕ στο πρώτο κράτος μέλος·
γ)τα αποδεικτικά στοιχεία που αναφέρονται στο άρθρο 7 παράγραφος 1 στοιχείο β) της οδηγίας 2003/86/ΕΚ.
5. Εφόσον πληρούνται οι προϋποθέσεις που ορίζονται στο παρόν άρθρο και οι αιτήσεις υποβλήθηκαν ταυτόχρονα, το δεύτερο 
κράτος μέλος εκδίδει τις άδειες διαμονής για τα μέλη της οικογένειας ταυτόχρονα με τη Μπλε Κάρτα της ΕΕ.
Κατά παρέκκλιση του άρθρου 17 παράγραφος 4, όταν πληρούνται οι προϋποθέσεις που ορίζονται στον παρόν άρθρο και τα μέλη 
της οικογένειας συνενώνονται με τον κάτοχο Μπλε Κάρτας της ΕΕ μετά τη χορήγηση της Μπλε Κάρτας της ΕΕ, οι άδειες διαμονής 
για τα μέλη της οικογένειας χορηγούνται όχι αργότερα από 30 ημέρες από την ημερομηνία υποβολής της πλήρους αίτησης.
Σε δεόντως αιτιολογημένες περιστάσεις που συνδέονται με την πολυπλοκότητα της αίτησης, τα κράτη μέλη δύνανται να 
παρατείνουν την προθεσμία που αναφέρεται στο δεύτερο εδάφιο κατά 30 ημέρες κατ’ ανώτατο όριο.
6. Το παρόν άρθρο εφαρμόζεται στα μέλη της οικογένειας των κατόχων Μπλε Κάρτας της ΕΕ που είναι δικαιούχοι διεθνούς 
προστασίας μόνον όταν οι εν λόγω κάτοχοι Μπλε Κάρτας της ΕΕ μετακινούνται για να διαμείνουν σε κράτος μέλος άλλο από το 
κράτος μέλος το οποίο τους χορήγησε διεθνή προστασία.
7. Το παρόν άρθρο δεν εφαρμόζεται στα μέλη της οικογένειας των κατόχων Μπλε Κάρτας της ΕΕ που απολαύουν του 
δικαιώματος ελεύθερης κυκλοφορίας στο δεύτερο κράτος μέλος βάσει του δικαίου της Ένωσης.
Άρθρο 23
Διασφαλίσεις και κυρώσεις σε περιπτώσεις κινητικότητας
1. Κατά παρέκκλιση του άρθρου 8 παράγραφος 1 στοιχείο α) και του άρθρου 8 παράγραφος 2 στοιχείο α), όταν ο κάτοχος 
Μπλε Κάρτας της ΕΕ μετακινηθεί σε άλλο κράτος μέλος σύμφωνα με το άρθρο 21, το πρώτο κράτος μέλος δεν ανακαλεί την Μπλε 
Κάρτα της ΕΕ πριν το δεύτερο κράτος μέλος λάβει απόφαση σχετικά με την αίτηση μακράς κινητικότητας.
2. Όταν το δεύτερο κράτος μέλος απορρίπτει την αίτηση για Μπλε Κάρτα της ΕΕ σύμφωνα με το άρθρο 21 παράγραφος 9 
στοιχείο β), το πρώτο κράτος μέλος, κατόπιν αιτήματος του δεύτερου κράτους μέλους, επιτρέπει την επανείσοδο του κατόχου 
Μπλε Κάρτας της ΕΕ και, κατά περίπτωση, των μελών της οικογενείας του/της, χωρίς διατυπώσεις και χωρίς καθυστέρηση. Αυτό 
ισχύει επίσης εάν η Μπλε Κάρτα της ΕΕ που έχει εκδοθεί από το πρώτο κράτος μέλος έχει λήξει ή ανακληθεί κατά τη διάρκεια της 
εξέτασης της αίτησης.
3. Ο κάτοχος Μπλε Κάρτας της ΕΕ ή ο εργοδότης στο δεύτερο κράτος μέλος δύναται να θεωρηθούν υπεύθυνοι για τα έξοδα της 
επανεισόδου του κατόχου Μπλε Κάρτας της ΕΕ και των μελών της οικογένειάς του/της που αναφέρονται στην παράγραφο 2.
4. Τα κράτη μέλη δύνανται να προβλέπουν κυρώσεις σύμφωνα με το άρθρο 14 κατά ενός εργοδότη κατόχου Μπλε Κάρτας της 
ΕΕ, όταν ο εν λόγω εργοδότης είναι υπόλογος για τη μη συμμόρφωση με τους όρους κινητικότητας που ορίζονται στο παρόν 
κεφάλαιο.
5. Όταν ένα κράτος μέλος ανακαλεί ή δεν ανανεώνει Μπλε Κάρτα της ΕΕ η οποία αναγράφει την παρατήρηση που αναφέρεται 
στο άρθρο 9 παράγραφος 5 και αποφασίζει την απέλαση του υπηκόου τρίτης χώρας, ζητεί από το κράτος μέλος το οποίο 
αναφέρεται στην εν λόγω παρατήρηση να επιβεβαιώσει αν το εν λόγω πρόσωπο εξακολουθεί να είναι δικαιούχος διεθνούς 
προστασίας σε αυτό το κράτος μέλος. Το κράτος μέλος που αναφέρεται στην εν λόγω παρατήρηση παρέχει απάντηση εντός μηνός 
από την παραλαβή της αίτησης παροχής πληροφοριών.
Εάν ο υπήκοος τρίτης χώρας εξακολουθεί να δικαιούται διεθνούς προστασίας στο κράτος μέλος που αναφέρεται στην εν λόγω 
παρατήρηση, το πρόσωπο απελαύνεται στο εν λόγω κράτος μέλος το οποίο, με την επιφύλαξη του ισχύοντος ενωσιακού ή εθνικού 
δικαίου και της αρχής της ενότητας της οικογένειας, επιτρέπει άμεσα την επανείσοδο του εν λόγω προσώπου και των μελών της 
οικογενείας του χωρίς διατυπώσεις.EL Επίσημη Εφημερίδα της Ευρωπαϊκής Ένωσης L 382/28 28.10.2021  Κατά παρέκκλιση από το δεύτερο εδάφιο της παρούσας παραγράφου, το κράτος μέλος που εξέδωσε την απόφαση απέλασης 
διατηρεί το δικαίωμα να απομακρύνει τον υπήκοο τρίτης χώρας, βάσει των διεθνών του υποχρεώσεων, σε χώρα διαφορετική από 
το κράτος μέλος που χορήγησε διεθνή προστασία, εφόσον οι όροι που καθορίζονται στο άρθρο 21 παράγραφος 2 της οδηγίας 
2011/95/ΕΕ πληρούνται σε σχέση με τον υπήκοο της εν λόγω τρίτης χώρας.
6. Όταν κάτοχος Μπλε Κάρτας της ΕΕ ή μέλη της οικογένειάς του διέρχονται τα εξωτερικά σύνορα κράτους μέλους που 
εφαρμόζει πλήρως το κεκτημένο του Σένγκεν, το εν λόγω κράτος μέλος συμβουλεύεται το Σύστημα Πληροφοριών Σένγκεν, 
σύμφωνα με τον κανονισμό (ΕΕ) 2016/399. Το εν λόγω κράτος μέλος αρνείται την είσοδο σε άτομα για τα οποία το Σύστημα 
Πληροφοριών Σένγκεν περιέχει καταχωρίσεις με σκοπό την άρνηση εισόδου ή διαμονής.
ΚΕΦΑΛΑΙΟ VI
ΤΕΛΙΚΈΣ ΔΙΑΤΆΞΕΙΣ
Άρθρο 24
Πρόσβαση σε πληροφορίες και παρακολούθηση
1. Τα κράτη μέλη καθιστούν εύκολα διαθέσιμες στους αιτούντες Μπλε Κάρτα της ΕΕ τις πληροφορίες σχετικά με όλα τα 
δικαιολογητικά που απαιτούνται για την υποβολή της αίτησης, καθώς και πληροφορίες σχετικά με τις προϋποθέσεις εισόδου και 
διαμονής που ισχύουν για υπηκόους τρίτων χωρών που εμπίπτουν στο πεδίο εφαρμογής της παρούσας οδηγίας και τα μέλη της 
οικογένειάς τους, συμπεριλαμβανομένων των δικαιωμάτων και των υποχρεώσεών τους και των διαδικαστικών εγγυήσεων. Οι 
πληροφορίες αυτές περιλαμβάνουν στοιχεία σχετικά με τα κατώτατα όρια μισθού που έχουν καθοριστεί στο οικείο κράτος μέλος, 
σύμφωνα με το άρθρο 5 παράγραφοι 3, 4 και 5, και σχετικά με τα ισχύοντα τέλη.
Οι πληροφορίες αυτές περιλαμβάνουν επίσης στοιχεία σχετικά με:
α)τις επιχειρηματικές δραστηριότητες στην επικράτεια του οικείου κράτους μέλους στο οποίο κάτοχος Μπλε Κάρτας της ΕΕ από 
άλλο κράτος μέλος, όπως αναφέρεται στο άρθρο 20 επιτρέπεται να ασκεί· και
β)τις ισχύουσες διαδικασίες για τη χορήγηση Μπλε Κάρτας της ΕΕ και αδειών διαμονής για μέλη της οικογένειας σε δεύτερο 
κράτος μέλος, σύμφωνα με τα άρθρα 21 και 22.
Όταν τα κράτη μέλη αποφασίζουν να θεσπίσουν νομοθετικά ή κανονιστικά μέτρα σύμφωνα με το άρθρο 6 ή να κάνουν χρήση της 
δυνατότητας που προβλέπεται στο άρθρο 7 παράγραφος 2 στοιχείο α), κοινοποιούν πληροφορίες για αυτές τις αποφάσεις με τον 
ίδιο τρόπο. Οι πληροφορίες σχετικά με τυχόν ελέγχους της κατάστασης της αγοράς εργασίας σύμφωνα με το άρθρο 7 
παράγραφος 2 στοιχείο α) καθορίζουν, κατά περίπτωση, τους οικείους τομείς, επαγγέλματα και περιφέρειες.
2. Όταν τα κράτη μέλη εκδίδουν εθνικές άδειες διαμονής με σκοπό την απασχόληση υψηλής ειδίκευσης, εξασφαλίζουν την ίδια 
πρόσβαση σε πληροφορίες για την Μπλε Κάρτα της ΕΕ όπως παρέχεται σε σχέση με τις εθνικές άδειες διαμονής.
3. Τα κράτη μέλη κοινοποιούν τις ακόλουθες πληροφορίες στην Επιτροπή τουλάχιστον μια φορά ετησίως και κάθε φορά που οι 
πληροφορίες τροποποιούνται:
α)τον συντελεστή που όρισαν για τον καθορισμό των κατώτατων ορίων του ετήσιου μισθού σύμφωνα με το άρθρο 5 παράγραφος 
3 ή, κατά περίπτωση, το άρθρο 5 παράγραφος 4 ή 5 και τα προκύπτοντα ονομαστικά ποσά·
β)τον κατάλογο των επαγγελμάτων για τα οποία εφαρμόζεται χαμηλότερο κατώτατο όριο μισθών σύμφωνα με το άρθρο 5 
παράγραφος·
γ)τον κατάλογο των επιτρεπόμενων επιχειρηματικών δραστηριοτήτων για τους σκοπούς του άρθρου 20·
δ)πληροφορίες σχετικά με νομοθετικά ή κανονιστικά μέτρα όπως αναφέρονται στο άρθρο 6, κατά περίπτωση·
ε)πληροφορίες σχετικά με όλους τους ελέγχους της κατάστασης της αγοράς εργασίας που προβλέπεται στο άρθρο 7 
παράγραφος 2 στοιχείο α), κατά περίπτωση.EL Επίσημη Εφημερίδα της Ευρωπαϊκής Ένωσης 28.10.2021 L 382/29  Όταν τα κράτη μέλη απορρίπτουν αιτήσεις χορήγησης Μπλε Κάρτας της ΕΕ βάσει κανόνων δεοντολογίας για τις προσλήψεις 
σύμφωνα με το άρθρο 7 παράγραφος 2 στοιχείο ε), κοινοποιούν και δικαιολογούν τέτοιες απορρίψεις στην Επιτροπή και στα άλλα 
κράτη μέλη κάθε έτος αναφορικά με τις οικείες χώρες και τα επαγγέλματα.
Τα κράτη μέλη ενημερώνουν την Επιτροπή για συμφωνίες με τρίτες χώρες που συνάπτονται σύμφωνα με το άρθρο 7 παράγραφος 2 
στοιχείο ε).
Άρθρο 25
Στατιστικές
1. Έως τις 18 Νοεμβρίου 2025 και στη συνέχεια ετησίως, τα κράτη μέλη κοινοποιούν στην Επιτροπή, σύμφωνα με τον 
κανονισμό (ΕΚ) αριθ. 862/2007 του Ευρωπαϊκού Κοινοβουλίου και του Συμβουλίου (25), στατιστικά στοιχεία για τον αριθμό 
υπηκόων τρίτων χωρών στους οποίους χορηγήθηκε Μπλε Κάρτα της ΕΕ και τον αριθμό εκείνων των οποίων οι αιτήσεις 
απορρίφθηκαν κατά τη διάρκεια του προηγούμενου ημερολογιακού έτους, προσδιορίζοντας τις αιτήσεις που θεωρήθηκαν 
απαράδεκτες βάσει του άρθρου 6 της παρούσας οδηγίας ή απορρίφθηκαν σύμφωνα με το άρθρο 7 παράγραφος 2 στοιχείο α) της 
παρούσας οδηγίας, καθώς και στατιστικά στοιχεία για τον αριθμό των υπηκόων τρίτων χωρών των οποίων η Μπλε Κάρτα της ΕΕ 
ανανεώθηκε ή ανακλήθηκε κατά τη διάρκεια του προηγούμενου ημερολογιακού έτους. Τα εν λόγω στατιστικά στοιχεία αναλύονται 
ανά ιθαγένεια, διάρκεια ισχύος αδειών, φύλο και ηλικία και, κατά περίπτωση, ανά επάγγελμα, μέγεθος της επιχείρησης του 
εργοδότη και οικονομικό τομέα. Τα στατιστικά στοιχεία για τους υπηκόους τρίτων χωρών στους οποίους έχει χορηγηθεί Μπλε 
Κάρτα της ΕΕ αναλύονται περαιτέρω σε δικαιούχους διεθνούς προστασίας, σε δικαιούχους του δικαιώματος της ελεύθερης 
κυκλοφορίας και σε όσους έχουν αποκτήσει το καθεστώς του επί μακρόν διαμένοντος ΕΕ σε ένα κράτος μέλος βάσει του 
άρθρου 18 της παρούσας οδηγίας.
Τα στατιστικά στοιχεία για τα μέλη της οικογένειας που έγιναν δεκτά κοινοποιούνται με τον ίδιο τρόπο, εκτός από τις πληροφορίες 
για το επάγγελμά τους και τον οικονομικό τομέα.
Για τους κατόχους Μπλε Κάρτας της ΕΕ και τα μέλη των οικογενειών τους στους οποίους έχει χορηγηθεί άδεια διαμονής σε δεύτερο 
κράτος μέλος, σύμφωνα με τα άρθρα 21 και 22 της παρούσας οδηγίας, οι παρεχόμενες πληροφορίες προσδιορίζουν, επιπλέον, το 
κράτος μέλος της προηγούμενης διαμονής.
2. Για τους σκοπούς της εφαρμογής του άρθρου 5 παράγραφοι 3, 4 και 5 της παρούσας οδηγίας γίνεται μνεία των δεδομένων 
που παρέχουν τα κράτη μέλη στην Eurostat σύμφωνα με τον κανονισμό (ΕΕ) αριθ. 549/2013 του Ευρωπαϊκού Κοινοβουλίου και 
του Συμβουλίου (26)και, κατά περίπτωση, των εθνικών δεδομένων.
Άρθρο 26
Κατάλογος επαγγελμάτων του παραρτήματος I
1. Τα επαγγέλματα για τα οποία οι γνώσεις, οι δεξιότητες και οι ικανότητες που πιστοποιούνται από αριθμό απαιτούμενων ετών 
σχετικής επαγγελματικής εμπειρίας θεωρούνται ισοδύναμες με τις γνώσεις, τις δεξιότητες και τις ικανότητες που πιστοποιούνται με 
τίτλους σπουδών τριτοβάθμιας εκπαίδευσης για τον σκοπό της υποβολής αίτησης για Μπλε Κάρτα της ΕΕ, απαριθμούνται στο 
παράρτημα I.
2. Έως τις 18 Νοεμβρίου 2026 , και στη συνέχεια κάθε δυο έτη, η Επιτροπή υποβάλλει έκθεση στο Ευρωπαϊκό Κοινοβούλιο και 
το Συμβούλιο σχετικά με την αξιολόγησή της όσον αφορά τον κατάλογο επαγγελμάτων του παραρτήματος I, λαμβανομένων 
υπόψη των μεταβαλλόμενων αναγκών της αγοράς εργασίας. Οι εν λόγω εκθέσεις καταρτίζονται κατόπιν διαβούλευσης με τις 
εθνικές αρχές και βάσει δημόσιας διαβούλευσης στην οποία συμμετέχουν οι κοινωνικοί εταίροι. Με βάση τις εν λόγω εκθέσεις, εάν 
είναι σκόπιμο, η Επιτροπή δύναται να υποβάλει νομοθετικές προτάσεις για την τροποποίηση του παραρτήματος I.
(25)Κανονισμός (ΕΚ) αριθ. 862/2007 του Ευρωπαϊκού Κοινοβουλίου και του Συμβουλίου, της 11ης Ιουλίου 2007, περί κοινοτικών στατιστικών 
για τη μετανάστευση και τη διεθνή προστασία και την κατάργηση του κανονισμού (ΕΟΚ) αριθ. 311/76 του Συμβουλίου περί τηρήσεως 
στατιστικών για τους αλλοδαπούς εργαζόμενους (ΕΕ L 199 της 31.7.2007, σ. 23).
(26)Κανονισμός (ΕΕ) αριθ. 549/2013 του Ευρωπαϊκού Κοινοβουλίου και του Συμβουλίου, της 21ης Μαΐου 2013, για το ευρωπαϊκό σύστημα 
εθνικών και περιφερειακών λογαριασμών της Ευρωπαϊκής Ένωσης (ΕΕ L 174 της 26.6.2013, σ. 1).EL Επίσημη Εφημερίδα της Ευρωπαϊκής Ένωσης L 382/30 28.10.2021  Άρθρο 27
Υποβολή εκθέσεων
Έως τις 18 Νοεμβρίου 2026 , και στη συνέχεια κάθε τέσσερα έτη, η Επιτροπή υποβάλλει στο Ευρωπαϊκό Κοινοβούλιο και το 
Συμβούλιο έκθεση για την εφαρμογή της παρούσας οδηγίας στα κράτη μέλη.
Οι εν λόγω εκθέσεις αξιολογούν, ιδίως, τον αντίκτυπο των άρθρων 5 και 13 και του κεφαλαίου V. Η Επιτροπή προτείνει τις τυχόν 
τροποποιήσεις που θεωρεί αναγκαίες.
Η Επιτροπή αξιολογεί συγκεκριμένα την καταλληλότητα του κατώτατου ορίου μισθού που καθορίζεται στο άρθρο 5 και των 
παρεκκλίσεων που προβλέπονται στο εν λόγω άρθρο, λαμβάνοντας υπόψη, μεταξύ άλλων, τις ποικίλες οικονομικές, τομεακές και 
γεωγραφικές συνθήκες.
Άρθρο 28
Συνεργασία μεταξύ σημείων επαφής
1. Τα κράτη μέλη ορίζουν σημεία επαφής που είναι υπεύθυνα για την παραλαβή και τη διαβίβαση των πληροφοριών που 
απαιτούνται για την εφαρμογή των άρθρων 18, 20, 21 και 24 και συνεργάζονται αποτελεσματικά μεταξύ τους.
2. Τα σημεία επαφής που αναφέρονται στην παράγραφο 1 του παρόντος άρθρου συνεργάζονται αποτελεσματικά ειδικότερα 
όσον αφορά τις ρυθμίσεις επικύρωσης με τους ενδιαφερόμενους στους τομείς της εκπαίδευσης, της κατάρτισης, της απασχόλησης 
και της νεολαίας, καθώς και σε άλλους συναφείς τομείς πολιτικής, που απαιτούνται για την εφαρμογή του άρθρου 5 παράγραφος 1 
στοιχείο β).
3. Τα κράτη μέλη διασφαλίζουν την κατάλληλη συνεργασία κατά την ανταλλαγή των πληροφοριών που αναφέρονται στην 
παράγραφο 1. Τα κράτη μέλη προκρίνουν την ηλεκτρονική ανταλλαγή πληροφοριών.
Άρθρο 29
Τροποποίηση της οδηγίας (ΕΕ) 2016/801
Στο άρθρο 2 παράγραφος 2 της οδηγίας (ΕΕ) 2016/801, το στοιχείο ζ) αντικαθίσταται από το ακόλουθο κείμενο:
«ζ) που υποβάλλουν αίτηση διαμονής σε κράτος μέλος με σκοπό την απασχόληση υψηλής ειδίκευσης κατά την έννοια της οδηγίας 
(ΕΕ) 2021/1883 του Ευρωπαϊκού Κοινοβουλίου και του Συμβουλίου (*).
_____________
(*) Οδηγία (ΕΕ) 2021/1883 του Ευρωπαϊκού Κοινοβουλίου και του Συμβουλίου, της 20ής Οκτωβρίου 2021, σχετικά με τις 
προϋποθέσεις εισόδου και διαμονής υπηκόων τρίτων χωρών με σκοπό την απασχόληση υψηλής ειδίκευσης, και την κατάργηση 
της οδηγίας 2009/50/ΕΚ του Συμβουλίου (ΕΕ L 382 της 28.10.2021, σ. 1).».
Άρθρο 30
Κατάργηση της οδηγίας 2009/50/ΕΚ
Η οδηγία 2009/50/ΕΚ καταργείται με ισχύ από τις 19 Νοεμβρίου 2023 .
Οι παραπομπές στην καταργηθείσα οδηγία θεωρούνται παραπομπές στην παρούσα οδηγία και διαβάζονται σύμφωνα με τον πίνακα 
αντιστοιχίας που ορίζεται στο παράρτημα II.EL Επίσημη Εφημερίδα της Ευρωπαϊκής Ένωσης 28.10.2021 L 382/31  Άρθρο 31
Μεταφορά στο εθνικό δίκαιο
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν με 
την παρούσα οδηγία έως τις 18 Νοεμβρίου 2023 . Κοινοποιούν αμέσως το κείμενο των εν λόγω μέτρων στην Επιτροπή.
Όταν τα κράτη μέλη θεσπίζουν τα εν λόγω μέτρα, αυτά περιέχουν παραπομπή στην παρούσα οδηγία ή συνοδεύονται από την 
παραπομπή αυτή κατά την επίσημη έκδοσή τους. Περιλαμβάνουν επίσης δήλωση ότι οι παραπομπές των υφιστάμενων 
νομοθετικών, κανονιστικών και διοικητικών διατάξεων στην οδηγία που καταργείται από την παρούσα οδηγία θεωρούνται ως 
παραπομπές στην παρούσα οδηγία. Τα κράτη μέλη καθορίζουν τον τρόπο με τον οποίο γίνεται η αναφορά αυτή και τον τρόπο 
διατύπωσης της δήλωσης αυτής.
2. Τα κράτη μέλη ανακοινώνουν στην Επιτροπή το κείμενο των ουσιωδών μέτρων εσωτερικού δικαίου τα οποία θεσπίζουν στον 
τομέα που διέπεται από την παρούσα οδηγία.
Άρθρο 32
Έναρξη ισχύος
Η παρούσα οδηγία αρχίζει να ισχύει την εικοστή ημέρα από τη δημοσίευσή της στην Επίσημη Εφημερίδα της Ευρωπαϊκής Ένωσης.
Άρθρο 33
Παραλήπτες
Η παρούσα οδηγία απευθύνεται στα κράτη μέλη σύμφωνα με τις Συνθήκες.
Στρασβούργο, 20 Οκτωβρίου 2021 .
Για το Ευρωπαϊκό Κοινοβούλιο
Ο Πρόεδρος
D.M. SASSOLIΓια το Συμβούλιο
Ο Πρόεδρος
A. LOGAREL Επίσημη Εφημερίδα της Ευρωπαϊκής Ένωσης L 382/32 28.10.2021  ΠΑΡΑΡΤΗΜΑ I 
Κατάλογος επαγγελμάτων που αναφέρονται στο άρθρο 2 σημείο 9)
Διευθυντές και επαγγελματίες του τομέα των τεχνολογιών πληροφοριών και επικοινωνιών, οι οποίοι έχουν αποκτήσει σχετική 
επαγγελματική πείρα τουλάχιστον τριών ετών εντός των επτά ετών πριν από την υποβολή αίτησης για Μπλε Κάρτα της ΕΕ, οι 
οποίοι ανήκουν στις ακόλουθες ομάδες της ταξινόμησης ISCO-08 :
1)133 Διευθυντές υπηρεσιών των τεχνολογιών πληροφόρησης και επικοινωνίας·
2)25 Επαγγελματίες του τομέα των τεχνολογιών πληροφόρησης και επικοινωνίας.EL Επίσημη Εφημερίδα της Ευρωπαϊκής Ένωσης 28.10.2021 L 382/33  ΠΑΡΑΡΤΗΜΑ II 
ΠΊΝΑΚΑΣ ΑΝΤΙΣΤΟΙΧΊΑΣ
Οδηγία 2009/50/ΕΚ Παρούσα οδηγία
Άρθρο 1 Άρθρο 1
Άρθρο 2 στοιχείο α) Άρθρο 2 σημείο 1)
Άρθρο 2 στοιχείο β) Άρθρο 2 σημείο 2)
Άρθρο 2 στοιχείο γ) Άρθρο 2 σημείο 3)
Άρθρο 2 στοιχείο δ) Άρθρο 2 σημείο 4)
Άρθρο 2 στοιχείο ε) Άρθρο 2 σημείο 5)
Άρθρο 2 στοιχείο στ) Άρθρο 2 σημείο 6)
Άρθρο 2 στοιχείο ζ) Άρθρο 2 σημεία 7) και 9)
Άρθρο 2 στοιχείο η) Άρθρο 2 σημείο 8)
Άρθρο 2 στοιχείο θ) Άρθρο 2 σημείο 10)
Άρθρο 2 στοιχείο ι) Άρθρο 2 σημείο 11)
- Άρθρο 2 σημείο 12)
- Άρθρο 2 σημείο 13)
- Άρθρο 2 σημείο 14)
Άρθρο 3 παράγραφος 1 Άρθρο 3 παράγραφος 1
Άρθρο 3 παράγραφος 2 εισαγωγική φράση Άρθρο 3 παράγραφος 2 εισαγωγική φράση
Άρθρο 3 παράγραφος 2 στοιχείο α) Άρθρο 3 παράγραφος 2 στοιχείο α)
Άρθρο 3 παράγραφος 2 στοιχείο β) -
Άρθρο 3 παράγραφος 2 στοιχείο γ) Άρθρο 3 παράγραφος 2 στοιχείο β)
Άρθρο 3 παράγραφος 2 στοιχείο δ) Άρθρο 3 παράγραφος 2 στοιχείο γ)
Άρθρο 3 παράγραφος 2 στοιχείο ε) -
Άρθρο 3 παράγραφος 2 στοιχείο στ) Άρθρο 3 παράγραφος 2 στοιχείο δ)
Άρθρο 3 παράγραφος 2 στοιχείο ζ) Άρθρο 3 παράγραφος 2 στοιχείο ε)
Άρθρο 3 παράγραφος 2 στοιχείο η) -
Άρθρο 3 παράγραφος 2 στοιχείο θ) Άρθρο 3 παράγραφος 2 στοιχείο στ)
Άρθρο 3 παράγραφος 2 στοιχείο ι) Άρθρο 3 παράγραφος 2 στοιχείο ζ)
Άρθρο 3 παράγραφος 2 τελευταία παράγραφος Άρθρο 3 παράγραφος 2 στοιχείο η)
Άρθρο 3 παράγραφος 3 Άρθρο 7 παράγραφος 2 στοιχείο ε)
Άρθρο 3 παράγραφος 4 Άρθρο 3 παράγραφος 3
Άρθρο 4 παράγραφος 1 εισαγωγική φράση Άρθρο 4 παράγραφος 1 εισαγωγική φράση
Άρθρο 4 παράγραφος 1 στοιχείο α) Άρθρο 4 παράγραφος 1 στοιχείο α)
Άρθρο 4 παράγραφος 1 στοιχείο β) Άρθρο 4 παράγραφος 1 στοιχείο β)
Άρθρο 4 παράγραφος 2 Άρθρο 4 παράγραφος 2
Άρθρο 5 παράγραφος 1 εισαγωγική φράση Άρθρο 5 παράγραφος 1 εισαγωγική φράσηEL Επίσημη Εφημερίδα της Ευρωπαϊκής Ένωσης L 382/34 28.10.2021  Οδηγία 2009/50/ΕΚ Παρούσα οδηγία
Άρθρο 5 παράγραφος 1 στοιχείο α) Άρθρο 5 παράγραφος 1 στοιχείο α)
Άρθρο 5 παράγραφος 1 στοιχείο β) Άρθρο 5 παράγραφος 1 στοιχείο γ)
Άρθρο 5 παράγραφος 1 στοιχείο γ) Άρθρο 5 παράγραφος 1 στοιχείο β)
Άρθρο 5 παράγραφος 1 στοιχείο δ) Άρθρο 5 παράγραφος 1 στοιχείο δ)
Άρθρο 5 παράγραφος 1 στοιχείο ε) Άρθρο 5 παράγραφος 1 στοιχείο ε)
Άρθρο 5 παράγραφος 1 στοιχείο στ) Άρθρο 7 παράγραφος 1 στοιχείο γ)
Άρθρο 5 παράγραφος 2 Άρθρο 5 παράγραφος 7 πρώτο εδάφιο
Άρθρο 5 παράγραφος 3 Άρθρο 5 παράγραφος 3
Άρθρο 5 παράγραφος 4 Άρθρο 5 παράγραφος 2
Άρθρο 5 παράγραφος 5 Άρθρο 5 παράγραφος 4
- Άρθρο 5 παράγραφος 5
- Άρθρο 5 παράγραφος 6
- Άρθρο 5 παράγραφος 7 δεύτερο εδάφιο
Άρθρο 5 παράγραφος 6 -
Άρθρο 6 Άρθρο 6
Άρθρο 7 παράγραφος 1 Άρθρο 9 παράγραφος 1
Άρθρο 7 παράγραφος 2 Άρθρο 9 παράγραφος 2
Άρθρο 7 παράγραφος 3 Άρθρο 9 παράγραφος 3
Άρθρο 7 παράγραφος 4 Άρθρο 9 παράγραφος 7
- Άρθρο 9 παράγραφος 4
- Άρθρο 9 παράγραφος 5
- Άρθρο 9 παράγραφος 6
Άρθρο 8 παράγραφος 1 Άρθρο 7 παράγραφος 1 στοιχεία α) και β)
- Άρθρο 7 παράγραφος 1 στοιχείο δ)
Άρθρο 8 παράγραφος 2 Άρθρο 7 παράγραφος 2 στοιχείο α)
Άρθρο 8 παράγραφος 3 -
Άρθρο 8 παράγραφος 4 Άρθρο 7 παράγραφος 2 στοιχείο ε)
Άρθρο 8 παράγραφος 5 Άρθρο 7 παράγραφος 2 στοιχείο δ)
- Άρθρο 7 παράγραφος 2 στοιχείο β)
- Άρθρο 7 παράγραφος 2 στοιχείο γ)
- Άρθρο 7 παράγραφος 3
Άρθρο 9 παράγραφος 1 εισαγωγική φράση Άρθρο 8 παράγραφος 1 εισαγωγική φράση
Άρθρο 9 παράγραφος 1 στοιχείο α) Άρθρο 8 παράγραφος 1 στοιχείο α)
Άρθρο 9 παράγραφος 1 στοιχείο β) Άρθρο 8 παράγραφος 1 στοιχεία β), γ) και δ), άρθρο 8 
παράγραφος 2 στοιχεία δ), ε) και ζ)
Άρθρο 9 παράγραφος 1 στοιχείο γ) Άρθρο 8 παράγραφος 2 στοιχείο στ)
Άρθρο 9 παράγραφος 2 Άρθρο 8 παράγραφος 3EL Επίσημη Εφημερίδα της Ευρωπαϊκής Ένωσης 28.10.2021 L 382/35  Οδηγία 2009/50/ΕΚ Παρούσα οδηγία
Άρθρο 9 παράγραφος 3 εισαγωγική φράση Άρθρο 8 παράγραφος 2 εισαγωγική φράση
Άρθρο 9 παράγραφος 3 στοιχείο α) Άρθρο 8 παράγραφος 2 παράγραφος α)
- Άρθρο 8 παράγραφος 2 στοιχείο β)
Άρθρο 9 παράγραφος 3 στοιχείο β) Άρθρο 8 παράγραφος 2 στοιχείο γ)
Άρθρο 9 παράγραφος 3 στοιχείο γ) -
Άρθρο 9 παράγραφος 3 στοιχείο δ) -
- Άρθρο 8 παράγραφος 2 στοιχείο η)
- Άρθρο 8 παράγραφος 4
- Άρθρο 8 παράγραφος 6
- Άρθρο 8 παράγραφος 7
Άρθρο 10 παράγραφος 1 Άρθρο 10 παράγραφος)
Άρθρο 10 παράγραφος 2 Άρθρο 10 παράγραφος 2
Άρθρο 10 παράγραφος 3 Άρθρο 10 παράγραφος 3
Άρθρο 10 παράγραφος 4 -
Άρθρο 11 παράγραφος 1 πρώτο εδάφιο Άρθρο 11 παράγραφος 1 πρώτο εδάφιο
Άρθρο 11 παράγραφος 1 δεύτερο εδάφιο -
- Άρθρο 11 παράγραφος 1 δεύτερο εδάφιο
Άρθρο 11 παράγραφος 2 Άρθρο 11 παράγραφος 2
Άρθρο 11 παράγραφος 3 Άρθρο 11 παράγραφος 3
- Άρθρο 11 παράγραφος 4
- Άρθρο 11 παράγραφος 5
- Άρθρο 11 παράγραφος 6
- Άρθρο 12
- Άρθρο 13
- Άρθρο 14
Άρθρο 12 παράγραφος 1 -
- Άρθρο 15 παράγραφος 1
Άρθρο 12 παράγραφος 2 Άρθρο 15 παράγραφοι 2 και 3
Άρθρο 12 παράγραφοι 3 και 4 Άρθρο 15 παράγραφος 8
Άρθρο 12 παράγραφος 5 Άρθρο 15 παράγραφος 9
- Άρθρο 15 παράγραφοι 5, 6 και 7
Άρθρο 13 παράγραφος 1 Άρθρο 8 παράγραφος 5
Άρθρο 13 παράγραφοι 2 και 4 Άρθρο 15 παράγραφος 4
Άρθρο 13 παράγραφος 3 -
Άρθρο 14 παράγραφος 1 εισαγωγική φράση Άρθρο 16 παράγραφος 1 εισαγωγική φράση
Άρθρο 14 παράγραφος 1 στοιχείο α) Άρθρο 16 παράγραφος 1 στοιχείο α)
Άρθρο 14 παράγραφος 1 στοιχείο β) Άρθρο 16 παράγραφος 1 στοιχείο β)EL Επίσημη Εφημερίδα της Ευρωπαϊκής Ένωσης L 382/36 28.10.2021  Οδηγία 2009/50/ΕΚ Παρούσα οδηγία
Άρθρο 14 παράγραφος 1 στοιχείο γ) Άρθρο 16 παράγραφος 1 στοιχείο γ)
Άρθρο 14 παράγραφος 1 στοιχείο δ) Άρθρο 16 παράγραφος 1 στοιχείο δ)
Άρθρο 14 παράγραφος 1 στοιχείο ε) Άρθρο 16 παράγραφος 1 στοιχείο ε)
Άρθρο 14 παράγραφος 1 στοιχείο στ) Άρθρο 16 παράγραφος 3
Άρθρο 14 παράγραφος 1 στοιχείο ζ) Άρθρο 16 παράγραφος 1 στοιχείο στ)
Άρθρο 14 παράγραφος 1 στοιχείο η) -
Άρθρο 14 παράγραφος 2 εισαγωγική φράση στοιχείο α) και 
τελευταίο εδάφιοΆρθρο 16 παράγραφος 2
Άρθρο 14 παράγραφος 2 στοιχείο β) -
Άρθρο 14 παράγραφος 3 Άρθρο 16 παράγραφος 4
Άρθρο 14 παράγραφος 4 -
- Άρθρο 16 παράγραφοι 5, 6 και 7
Άρθρο 15 παράγραφος 1 Άρθρο 17 παράγραφος 1
Άρθρο 15 παράγραφος 2 Άρθρο 17 παράγραφος 2
Άρθρο 15 παράγραφος 3 Άρθρο 17 παράγραφος 3
Άρθρο 15 παράγραφος 4 Άρθρο 17 παράγραφος 4
Άρθρο 15 παράγραφος 5 Άρθρο 17 παράγραφος 5
Άρθρο 15 παράγραφος 6 Άρθρο 17 παράγραφος 6
Άρθρο 15 παράγραφος 7 Άρθρο 17 παράγραφος 7
Άρθρο 15 παράγραφος 8 -
- Άρθρο 17 παράγραφοι 8, 9, και 10
Άρθρο 16 παράγραφος 1 Άρθρο 18 παράγραφος 1
Άρθρο 16 παράγραφος 2 Άρθρο 18 παράγραφος 2
Άρθρο 16 παράγραφος 3 Άρθρο 18 παράγραφος 3
Άρθρο 16 παράγραφος 4 Άρθρο 18 παράγραφος 4
Άρθρο 16 παράγραφος 5 -
Άρθρο 16 παράγραφος 6 Άρθρο 18 παράγραφος 5
- Άρθρο 18 παράγραφος 6
Άρθρο 17 παράγραφος 1 Άρθρο 19 παράγραφος 1
Άρθρο 17 παράγραφος 2 Άρθρο 19 παράγραφος 2
- Άρθρο 20
Άρθρο 18 παράγραφος 1 Άρθρο 21 παράγραφος 1
- Άρθρο 21 παράγραφος 2
Άρθρο 18 παράγραφος 2 Άρθρο 21 παράγραφος 3 πρώτο και δεύτερο εδάφιο
Άρθρο 18 παράγραφος 3 Άρθρο 21 παράγραφος 3 τρίτο εδάφιο
Άρθρο 18 παράγραφος 4 Άρθρο 21 παράγραφος 9 και άρθρο 23 παράγραφος 2
Άρθρο 18 παράγραφος 5 Άρθρο 21 παράγραφος 10EL Επίσημη Εφημερίδα της Ευρωπαϊκής Ένωσης 28.10.2021 L 382/37  Οδηγία 2009/50/ΕΚ Παρούσα οδηγία
Άρθρο 18 παράγραφος 6 Άρθρο 23 παράγραφος 3
Άρθρο 18 παράγραφος 7 -
Άρθρο 18 παράγραφος 8 Άρθρο 21 παράγραφος 11
- Άρθρο 21 παράγραφοι 4 έως 8
Άρθρο 19 παράγραφος 1 Άρθρο 22 παράγραφος 1 πρώτο εδάφιο
- Άρθρο 22 παράγραφος 2
Άρθρο 19 παράγραφος 2 Άρθρο 22 παράγραφος 3
Άρθρο 19 παράγραφος 3 Άρθρο 22 παράγραφος 4
Άρθρο 19 παράγραφος 4 -
Άρθρο 19 παράγραφος 5 Άρθρο 22 παράγραφος 1 δεύτερο εδάφιο
Άρθρο 19 παράγραφος 6 Άρθρο 22 παράγραφος 1 τρίτο εδάφιο
- Άρθρο 22 παράγραφοι 5, 6 και 7
- Άρθρο 23 παράγραφοι 1, 4, 5 και 6
- Άρθρο 24 παράγραφος 1 πρώτο και δεύτερο εδάφιο
Άρθρο 20 παράγραφος 1 Άρθρο 24 παράγραφος 1 τρίτο εδάφιο
- Άρθρο 24 παράγραφοι 2 και 3
Άρθρο 20 παράγραφος 2 Άρθρο 25 παράγραφος 1
Άρθρο 20 παράγραφος 3 Άρθρο 25 παράγραφος 2
- Άρθρο 26
Άρθρο 21 Άρθρο 27
Άρθρο 22 παράγραφος 1 Άρθρο 28 παράγραφος 1
- Άρθρο 28 παράγραφος 2
Άρθρο 22 παράγραφος 2 Άρθρο 28 παράγραφος 3
- Άρθρο 29
- Άρθρο 30
Άρθρο 23 Άρθρο 31
Άρθρο 24 Άρθρο 32
Άρθρο 25 Άρθρο 33EL Επίσημη Εφημερίδα της Ευρωπαϊκής Ένωσης L 382/38 28.10.2021  