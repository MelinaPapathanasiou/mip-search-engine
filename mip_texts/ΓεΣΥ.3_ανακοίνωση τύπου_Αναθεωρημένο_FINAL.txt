Ανακοίνωση  Τύπου  
 
Παροχή Υπηρεσιών Φροντίδας Υγείας σε Υπηκόους Τρίτων Χωρών 
δικαιούχων ΓεΣΥ  
 
1. Το Τμήμα Αρχείου Πληθυσμού και Μετανάστευσης ενημερώνει ότι, 
βάσει του άρθρου 16 του περί Γενικού Συστήματος Υγείας Νόμου του 2001 
(89(Ι)/2001),  πολίτες τρίτης χώρας  δικαιούχ οι υπηρεσιών φροντίδας υγείας , 
είναι όσοι έχουν τη συνήθη διαμονή τους στις ελεγχόμενες από την Κυβέρνηση 
της Δημοκρατίας περιοχές , και οι οποίοι : 
 
(α) Έχουν αποκτήσει νόμιμα το δικαίωμα μόνιμης διαμονής τους στις 
ελεγχόμενες από την Κυβέρνηση της Δημοκρατίας περιοχές δυνάμει των 
διατάξεων του περί Αλλ οδαπών και Μεταναστεύσεως Νόμου.  
(β) Έχουν αποκτήσει νόμιμα δικαίωμα ίσης μεταχείρισης στους κλάδους της 
κοινωνικής ασφάλισης δυνάμει των διατάξεων του περί Αλλοδαπών και 
Μεταναστεύσεως Ν όμου.  
(γ) Είναι αναγνωρισμένοι πρόσφυγες ή πρόσωπα  με καθεστώς 
συμπληρωματικής προστασίας που παραχωρείται δυνάμει των 
διατάξεων του περί Προσφύγων Νόμου.  
(δ) Κάθε πρόσωπο το οποίο είναι μέλος της οικογένειας των προσώπων 
που καθορίζονται στην παράγραφο (α) και έχουν αποκτήσει νόμιμα το 
δικαίωμα μόνιμης διαμονής στις ελεγχόμενες από την Δημοκρατία 
περιοχές δυνάμει των διατάξεων του  περί Αλλοδαπών και 
Μεταν αστεύσεως Νόμο υ.  
(ε) Κάθε πρόσωπο το οποίο είναι μέλος της οικογένειας των προσώπων 
που καθορίζονται  στην παράγραφο (β) . 
 
«Μέλος οικογένειας» σημαίνει:  
(α) το/τη σύζυγο δικαιούχου,  
(β)  τα τέκνα δικαιούχου ηλικίας κάτω των 21 ετών, και  
(γ)  τα τέκνα δικαιούχου ηλικίας άνω των 21 ετών, τα οποία 
είναι  συντηρούμενα από αυτόν ή τον/τη σύζυγό του . 
 
2. Σύμφωνα με τον περί Αλλοδαπών και Μετανάστευσης Νόμο, δικαίωμα  
ίσης μεταχείρισης στους κλάδους της κοινωνικής ασφάλισης έχουν  - 
 
(α) οι επί μακρόν διαμένοντες  
(β) οι απασχολούμενοι υψηλής ειδίκευσης   
(γ) οι ερευνητές  
(δ) οι εποχικοί εργαζόμενοι  
(ε) οι ενδοεταιρικά μετατιθέμενοι  
(στ) όσοι έχουν γίνει δεκτοί  στις ελεγχόμενες από την Κυβέρνηση της 
Δημοκρατίας περιοχές, για άλλους σκοπούς πλην της εργασίας, 
σύμφωνα με το κυπριακό ή ενωσιακό  δίκαιο, οι οποίοι λαμβάνουν άδεια 
εργασίας και κατέχουν άδεια διαμονής σύμφωνα με τον Κανονισμό (ΕΚ) 
αριθ. 1030/2002,· και 
(ζ) όσοι έχουν γίνει δεκτοί στις ελεγχόμενες από την Κυβέρνηση της 
Δημοκρατίας περιοχές, με σκοπό την εργασία σύμφωνα με το κυπριακό 
ή ενωσιακό δίκαιο.  Ο περί Γενικού Συστήματος Υγείας (Τροποποιητικός) Νόμος του 2017, 
προβλέπει ότι το ΓεΣΥ θα εφαρμοστεί σε  δύο φάσεις.  
  
Η πρώτη  φάση υλοποίησης του ΓεΣΥ προνοεί για την εισαγωγή της 
εξωνοσοκομειακής φροντίδας υγείας από την 1η Ιουνίου 2019.  
  
Η δεύτερη  και τελική φάση εφαρμογής του ΓεΣΥ περιλαμβάνει όλες τις 
υπόλοιπες υπηρεσίες φροντίδας υγείας από την 1η Ιουνίου 2020.  
  
Μέχρι την 1η Ιουνίου 2019  που θα υλοποιηθεί η 1η φάση του ΓεΣΥ , οι 
δικαιούχοι υπήκοο ι τρίτης χώρας θα απαιτείται όπως διαθέτουν πλήρη 
εξωνοσοκομειακή και ενδονοσοκομειακή ιδιωτική ασφάλιση υγείας , καθώς και 
κάλυψη εξόδων μεταφοράς σορού . 
 
Από την 1η Ιουνίου 2019 , (1η φάση), μέχρι την 1η Ιουνίου 2020 όπου θα 
εφαρμοστεί πλήρως το ΓεΣΥ , οι δικαιούχοι  υπήκοοι τρίτης χώρας θα απαιτείται 
όπως διαθέτουν ιδιωτική ασφάλιση υγείας για ενδονοσοκομειακή φροντίδα  
υγείας , καθώς και για τις υπηρεσίες φροντίδας υγε ίας που δεν θα καλύπτει το 
ΓεΣΥ, όπως επίσης και κάλυψη εξόδων μεταφοράς σορού.  
 
Από την 1η Ιουνίου 2020  (2η φάση) , με την πλήρη εφαρμογή του ΓεΣΥ, θα 
απαιτείται ιδιωτική ασφάλιση  υγείας  μόνο για τις υπηρεσίες φροντίδας υγείας 
που δεν θα καλύπτει το ΓεΣΥ , καθώς επίσης και κάλυψη εξόδων μεταφοράς 
σορού .  
 
Από την απαίτηση της ιδιωτικής ασφάλισης για εξωνοσοκομειακή και 
ενδονοσοκομειακή φροντίδα υγείας,  καθώς και για την κάλυψη εξόδων 
μεταφοράς σορού, εξαιρούνται  όσοι είναι αναγνωρισμένοι πρόσφυγες ή 
πρόσωπα με καθεστώς συμπληρωματικής προστασίας που παραχωρ είται 
δυνάμει των διατάξεων του περί Προσφύγων Νόμου , καθώς επίσης και τα μέλη 
των οικογενειών τους . 
 
Αναλυτική πληροφόρηση σχετικά με τις υπηρεσίες φροντίδας υγείας που 
καλύπτει το ΓεΣΥ βρίσκονται αναρτημένες στην ιστοσελίδα του Οργανισμού  
Ασφάλισης Υγείας (www .gesy .org.cy)  
 
 